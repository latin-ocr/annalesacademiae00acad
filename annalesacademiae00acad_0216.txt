(28)

et per motum huncce sternum retrotrahunt. De his motibus agemus,
quum, peracta musculorum functionis expositione, de motu pectoris
generaliter loquemur. Sternum instar clypei ad anteriorem Thoracis
partem situm, ipsius organorum conservationi atque tutelae invigilat. Ex
his qua: jam dicta fuerunt videre possumus Thoracis osseam galeam in
continuum atque perpetuum motum versari.

g II. DE MUSCULORUM FUNCTlONE.

Musculi omnes Thoracis id muneris habent, ut scilicet respirationis
negotium producant, cumque in hacce functione duplex observamus
momentum, Inspirationem scilicet atque Expirationem, duplicem itidem
musculorum actionem debemus describere, et sic quidem perhibere ac·-
tionem musculorum inspirationi illorumque expirationi inservientium.

Inspiratio illud est respirationis momentum quo cavitas Thoracis majo—
rem acquirit amplitudinem: in illo tres gradus possumus observare, in
primo vel in naturali inspiratione, solum fere diaphragma, nullis mus-
culis aliis adjutum ‚ agit et sequenti modo Thoracis ampliatio locum habet:
vidimus (pag. 10) diaphragma versus Thoracem convexum esse3 si fibrae
ipsius laterales contrahuntur convexitas illa disparet et fit diaphragma
planum, quin imo eo, quo planum fit, momento in abdomen descendit,
sicque jamjam magua ea parte Thoracem ampliavit, potissimum ad latera
quibus precise recipiuntur pulmonum lobi3 haec ampliatio major adhuc
fit contrahentibus sese ipsius cruribus: haec scilicet sub contractione sua⁴
centrum phrenicum inferiora et posteriora versus trahunt, sicque aliquid
denuo spatii conceditur. In secundo inspirationis gradu, non tantum-
modo diaphragma sed simul cum eo agunt et intercostales et supracos-
tales, non tantum vacuum fit in inferiori parte, verum etiam in supe-
riore sequenti modo: elevatio costarum fit ope supracostalium et inter-
costalium musculorum, quorum jam mentio facta est pag. 8 et 95 priores
scilicet altero suo extremo apophysibus vertebrarum transversis, cedere
nesciis, infixi omnem suam vim in costas dehent exerere, quas sursum
et extrorsum trahunt, et sic diametrum transversam pectoris adaugent.

