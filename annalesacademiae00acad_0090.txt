(22)

XIV. Atque haec de diverso incolarum et civium statu ex Juris Gal-
lici principiis dicta sunto. Codice autem Belgico, mox vim legis habituro
incolae Belgis aequiparati sunt, si unam ex liis duobus conditionibus
impleverint, ut vel impetraverint a rege veniam domicilii in Belgio
constituendi, vel magistratui municipali ejus domicilii, quod in regno
nostro per sex annos continuos conservarunt, animum declaraverint per-
petuam in Belgio fortunarum suarum sedem retinendi. Art. 5. tit. 2.
lib. I. C. Belg.

Itaque, statim ac leges futuri Codicis Belgici vigebunt, sublatum erit
e juris Belgici doctrina omne discrimen cives inter et incolas, atque inter
lios et peregrinos stricte sic dictos, ita ut quaecumque deinceps de incolis
dicturi sumus, nullum amplius locum exinde obtineant, ea ver0, quae
de peregrinis dicentur, ab illo inde tempore de omnibus extraneis , ci-

vitatis jus non adeptis, sint intelligenda.

XV. Quandoquidem accurate jam definitum est, quinam et quales
extraneorum denominatione secundum jus Belgicum comprehendantur,
restat, ut jurium eis in civitate nostr-21 competentium delineatio expona-

tur. Quod ut commode faciamus, singulae jurium in Belgio obtinentium

species videntur esse recensendae.
Jura autem, quae in Belgio exsistunt, quaeque extraneis, tanquam

civitatis nostrae imperio aliquatenus subjectis, possunt competere, iis vel
respectu ad civitatem ipsam, vel respectu ad cives propria sunt, adeo-
que descendunt ex institutis juris Belgici vel publici, vel privati.
Utriusque igitur rationem servantes, primum de juribus extraneorum
in Belgio publiciS, dein de privatis disseremus.

