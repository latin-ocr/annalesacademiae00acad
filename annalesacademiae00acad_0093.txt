(25)

Cui regulas nulla Belgii lege positiva, neque quoad res mobiles ad mer-
caturam pertinenteS, derogatum est.

V. Ut vera praestetur extraneis tutela, minime sufficit jura omnium
privata positivis legibus definiri, verum etiam requiritur, ut illa sic de-
finita ab omni violatione defensa sint. Hinc subditis omnibus in regno
nostro versantibus, peregrinis aeque ac civibuS, jus competit exigendi,
ut jurium laesiones universe impediantur. Quod quum lenibus mediis,
velut ingeniorum cultu, justitia civili, aliisque, plene effici nequeat, vis
et coactio adhibenda est, cum physica, tum moralis, atque contra inju-⁴
rias, tam quae adversus BelgaS, quam quae adversus extraneos admitti
possint, poenae legibus sanciendae, de maleficiis commissis in judicio cog—
noscendum et decidendum, et sententiae in reos latae exsequendae sunt.
Extraneorum autem, perinde ac civium, jus beneficio fori nostri crimi—
nalis utendi, ex ipsis legibus poenalibus nostris etiam colligitur, quippe
quae delicta universe prohibent, nullo discrimine, utrum in cives, an
contra in extraneos sint perpetrata, estque illud inter praecipua publica
subditorum jura computandum.

VI. Quoniam vero satius est in tempore occurrere, quam, laesione
accepta, seram vindictam intentare, ad stabiliendum tutelae et justitiae
publicae statum omnino necesse est, ut imperium civile, jurium priva-
torum laesiones ac controversias legibus institutisque idoneis praecaveat.
Hinc oritur tum summi imperantis obligatio politiam, quam dicunt, in
regno exercendi, tum omnium in eo versantium, sive Belgarum, sive
extraneorum, jus ad eam recurrendi.

Imperans autem politiam exercet vel 1) rebus subditorum inter se
privatis interveniendo, omnemque fraudem abiis avertendo, unde regula,
locas regit actum, etiam a peregrinis in Belgio potest invocari3 vel 2)
laesionibus vi physica occurrendo: unde non modo jure postulant extra-
nei, ut publica vi et officialium publicorum auxilio tegantur, verum

etiam, ubi ad hos recurrere non possunt, moderamine inculpatae tutelae
utuntur.

