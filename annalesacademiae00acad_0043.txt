( 11 )

In quo quidem opinionum dissidio veram sententiam primus def'endit
vir eximius, Belgii aeternum decus et gloria, Hugo Grotius. Docuit enim
sagacissimus scriptor, imperii jus ab iis, qui primi in civitatibus se con-
junxerint, in imperantes manasse, et supremae potestatis non divinum,
sed humanum esse institutum, divina illud voluntate approbatum: teme-
rariam vero rejecit doctrinam eorum, qui imperantes subditorum dele-
gatos, populique judicio et potestati subjectos esse existimarent (1).
Verum, quum non juris publici, sed potius juris gentium disciplinam
rationis principiis et historiae documentis sumsisset illustrandam; quaes-
*tionem de summi imperii origine leviter tantum et occasione data attigit,
eamque in conventione quidem censuit esse quaerendam, neque tamen
hanc sententiam rationibus confirmavit, neque omnino conventionis illius
vim et potestatem explicuit.

Ex iis, quae hactenus enarravimus, apparet, A. H., doctrinam de
summo imperio conventione a populo in principem delato, seculo prae-
sertim decimo sexto natam esse. Verum ii, qui hanc sententiam profite-
bantur, nullis eam principiis e ratione deductis comprobabant, neque
magis fundamento illo jura et officia imperantium civiumque super-
struebant. Primus hoc praestare tentavit acutissimi ingenii scriptor, Tho-
mas Hobbes, qui merito juris publici universalis auctor celebratur (2)
Flagrantibus enim in Anglia intestinis et civilibus turbis, plures exstite-
runt viri, qui vel patriae amore ducti, vel partium studio incensi, aut
Regis aut populi jura et potestatem defenderent, ideoque de gravissima
illa juris publici quaestione disceptarent, utrum ab origine, sive initio
civitatis, Principi, ‚an populo competat potestas suprema. Inter eos autem,
qui Regiam sustinebant auctoritatem, eminuit praestantissimus scriptor
Thomas Hobbes. Neque vero existimandum, A. H., Hobbesium per
assentationem, aut partium propriive commodi studium, Regiae causae
patrocinium suscepisse, sed patriae ductus amore, ut nempe civium
discordias exstingueret, doctrinam suam de civitate et imperio elucu-

 

 

(1) De Jure Belli ac Pacis, lib. 1. cap. 4. ᾗ VII. lib. Ῑ, cap. 5. § VIII. sqq.
(2) Quam quidem laudem Hobbes sibi ipse tribuit. e< Physica res novitia est, sed philosophia
2 civilis multo adhuc magiS, ut quae antiquior nou est libro, quem de Cive scripsi.¹⁷

