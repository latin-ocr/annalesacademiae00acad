(102)

musculisque nee non diaphragmate, totusque morte sepultus jacet orga—
nismus. Dum intacta auricula sinistra ventriculus, qui sanguinem rubrum
in aortam propellit, perforatur, sanguis quidem a pulmonibus vivificatus
et redux· in auriculam pervenit et ab ipsa in ventriculum ejusdem lateris
propellitur, sed non amplius e ventriculo in aortam pergit, extra cor
delabitur, et eamdem ob causam eodemque mode, quem prius citavimus,
organismus vit& destituitur. Sin econtra cor venosum laedatur phaenomena
mortis encephali sequenti modo progrediuntur: si auricula vel ventriculus
dexter perfossa sunt, sanguis qui per binas venas cavas ad ipsum venosum
cor propellitur, non amplius⁷ uti antea, trans arterias pulmonales ad
apparatum respiratorium transmittitur, organa respiratoria suam functio-
nem nou amplius perficiunt, quippe quia sanguine, quem reficere debent,
carent: praeterea mox sanguis omnis organismo substrahitur‚ peritque
tandem perfossus exsanguis, perit magna anxietate oppressus, nam, praeter
atroces dolores qui e vulnere oriuntur, pressio, quam sanguis extravasatus
in totum pectus exercet, infandum producere debet angorem.

Si nunc omne illud quod de cordis vulneribus diximus in unum col-
ligimus, hanc, ni fallor, nostram de horum lethalitate conclusionem
proferre possumus: vulnera quae cordis substantiam secant tantummodo,
nec perforant infaustissima quidem sunt et periculosissima, sed tamen
absolute et necessarie non necant, itaque ad per se lethalia referenda
sunt⁷ non vero ad absolute mortifera, quoniam aliquam spem sanitatis
admittunt: vulnera quae ejusdem vasa coronaria pertundunt majora,
semper mortem post se trahunt et absolute lethalia sunt3 ad idem genus
relegare debemus quascumque plagas, quae cor perforant et in ejus cava
penetrant, hancque ultimam nostram opinionem optimorum virorum
sententiis suffultam habemus (1).

—————-———-——-———

(1) Hebenstreit‚ pag. 481. De Senac, l. l., tom. ΙΙ. pag. 427. Bohnius, de renuam, pag. 258.
Metzger‚ zafdel. 4 hoosds., pag. 158. Richerand, nosog. chir. Mahon, l. l., tom. 11. pag. 101.
Fodere, Ι. l.‚ tom. 111. pag. 559—340. Boyer, l. l., tom. Vll. pag. 264. Orfila, l. l.,
tom. l. pag. 654. Plouquet, commentarius iu processus criminales, pag. 154. et omnes deni-
que auctores qui de medecina legali egerunt.

