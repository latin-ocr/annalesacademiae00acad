(25)

summum imperium·; Principem vero non esse nisi populi mandatarium,
qui ex procuratione accepta exerceat quidem, nomine populi, aliqua
imperii jura, verum possit pro mandantis arbitrio a magistratu amoveri3
quin imo, si populus jusserit, deduci in accusationem, et quod dictu
horrendum, ad supplicium (lari. Quam quidem doctrinam publicum ordi-
nem funditus evertentem , ab omnibus , quibus rerum publicarum felicitas
curae cordique est, alienissimam esse firmiter persuasum habeo. Sequitur
tamen illa sponte, nec evitanda necessitate, ex principio isto, populum,
quaecunque sit rerum publicarum forma, supremam semper potestatem
hahere. Verum, rogo, A. H., quomodo fieri possit, ut, quamvis Monar-
chica vel Aristocratica rerum publicarum forma conventione sit consti-
tuta, summum tamen imperium apud populum maneat, qui ne ab origine
quidem illud habuit? Quod enim ab origine populus non habuit , id
profecto neque alienare potuit, neque retinere. Imperium igitur, si ipsa
civitatis initia spectas, neque magis universis, quam uni pluribusve
competivit3 sed libero civium consensu, vel Principi, vel optimatibus,
vel populo tributum est3 atque adeo id, quo ab origine nulla fruebatur
persona, conventione creatum est et constitutam. Itaque, si cives pacto
fundamentali condiderint Monarchiani, Princeps populi imperio obnoxius
esse nequit, ‘nisi ipsam, quae tamen civibus placuisse censenda est, Mo-
narchiam evertere velis. Similiter, si cives Democraticam sanxerint rerum
publicarum formam ‚ populus nullius hominis potestati subditus esse
potest3 sed non nisi Deum agnoscit superiorem.

Quae quidem principia, licet verissima atque ad tuendam rerum publi-
carum salutem maxime idonea sint, vehementer tamen a nonnullis tam-
quam erronea atque ad destruendam civium libe1 tatem proxime excogitata
diffamantur. Si secundum te, obstrepunt adversarii, in Monarchia potestas
suprema non competit civibus universis, neque Princeps censendus est
populi mandatarius ‚ qui liujus nomine et jure civitatem administret,
imperiumque ejus auctoritate exerceat3 nonne tunc cives subjecti sunt
Principum arbitrio nullis* limitibus circumscripto? Nonne superba et
intolerabili vexabuntur Regum dominatione? Nonne pro libertate civili,
quam condita republica quaesiverunt, perpetuam habebunt servitutem?

4

