Verum Florentia& civitate a Mediceis occupata, ad Monarchas se con·
vertit auctor, iisque in libro de Principe aptissima indicavit firmandae
potentiae media, quae ipsi cum civitatum Italicarum Annales, tum pro-
pria publicarum rerum experientia suppeditarant. Quocunque autem
consilio librum de Principe conscripserit Macchiavelli, hoc certissimum
est, praecepta ejus cum in tractandam artis politicae et juris publici
disciplinam, tuni in ipsam populorum felicitatem, quod sane gravioris
momenti est, perniciosam vim exseruisse. Plurimi enim, qui post eum
de publicis rebus gerendis scripserunt, Macchiavelli doctrinam, saepius
male intellectam, amplexi sunt et extenderunt, regnandi scientiam dolis
et artibus constare, omnia principi in populum licere, civium jura esse
nulla, docentes. Imperantes vero, praesertim in Italia, Hispania, Gallia,
Anglia, et temporum illorum improbitate, et Macchiavellistarum consiliis
corrupti, potestatem suam non populi consensu, sed Dei auctoritate
proxime niti arbitrantes, civium jura et libertatem impune violarunt.
Verum brevi tempore illa Macchiavelli praecepta, scriptis defensa, in
publicis negotiis observata, aliam doctrinam civitati aeque damnosam
progenuerunt. Principum enim ferocia et Macchiavellistarum temeritate
exasperati, viri complures civitatis et imperii originem et fundamentum
accuratius investigarunt, ut inde justos summae potestatis et civilis obe-
dientiae limites determinarent3 illudque fundamentum in communi civium
consensu, seu populi conventione posuerunt. Medio igitur seculo decimo
sexto nata est sententia, civitatem et imperium, secundum rationis de—
creta, populi conventione fundata esse. Quemadmodum autem adversarii
illam de divina imperii origine opinionem male intellexerant, sic etiam
hi viri novam de pacto fundamentali sententiam perperam omnino ex-
plicuerunt. Ita enim ‚ A. H., comparata esse videtur generis humani
natura, ut, quo vehementius errorem aliquem fugimus et reprobamus,
eo pronius semper in errorem *contrarium incidamus. Docuerunt nimi-
rum hi novi generis scriptores, summum in civitate imperium semper
apud populum esse, ab hoc autem ejus exercitium in Reges conven-
tione transferri3 ideoque principes esse populi delegatOS, quos, si male
imperio utantur, et dignitate suprema privare et punire liceat. Quam

2

