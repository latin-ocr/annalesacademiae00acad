(97)

hujus semper profluvium determinat, sunt tamen casus in quibus sua
sponte cessat, sed oportet vas minimum sit (1)

Videamus nunc quid efficiant vulnera venarum coronariarum‘? Simul ac
ex his unus aliusve ramus pertunditur, sanguis venosus ab omnibus cordis
partibus redux et qui in hujus dextra auricula infundi deberet, nunc in
pericardio incidit, illic colligitur et eadem symptomata, quae paulo supra
exposuimuS, producere valet, cordi revera nutriens latex non subripitur, sed
semper stillante orificio, sanguis cunctus OEconomiae foras dejicitur, et perit
sauciatus3 attamen, qui hoc vulnere laborat, potius e syutptomatibUS, quae
extravasatus in pericardio liquor jam putrescens determinat, quam qui-
dem e sanguinis defectu moritur. Quamnam igitur sententiam de hujus—
modi laesionibus ferre competit? Ex his quae praecedunt patet: vulnera
ista semper lethum determinare, dummodo ramus sectus non sit e mini-
mis: possumus ergo cum Metzger (2) et Bohnio (3) statuere: omnia vulnera,
quae notabilem ramum vel arteriae vel venae coronariae cordis secant,
necessario lethalia esse, mortemque non quidem promptam, sed certissi—
mam portendere.

Nunc ad illas laesiones devenimus quae cordis substantiam perforant,
in ejus cavum penetrant et exitumffsanguini in Thorace praebent. Quum
cor transfodi nequeat absque eo ut organismus certissime pereat, omnes
auctores admittunt hujusce organi vulnera lethalia esse ex necessitate et
nullam sanationis spem admittere: et enimvero physiologia nos docet, cor
circulationis centrum esse, illudque organum omnem ab universa OEco—
nomia regredientem sanguinem recipere, ad pulmones propellere, et
iterum a pulmonibus receptum OEconomiae animali dispertire atque distri-
buere, quum nunc vita dependeat ab ipsa existente et constante circu—
latione humorum, per se patet mortem necessariam succedere debere
hujus interruptioni. Illic perquirendum est num observationes revera
hanc physiologicam regulam non rejiciant. Multa quidem et miranda nar-
rantur de vulneribus cordis apud animantia curatis: fuerunt nempe in

 

(1)Nosog. chir. ‚ chapsli.
(2) Metzger‚ pag. 158.
(3) Bohuius, pag. 253.

