(133)

Potest accidere ut ductus Thoracicus totus quantus abscindatur, si
tale quid accidat, debemus vulnus illud essentialiter atque necessario
lethale declarare, nullis mediis potest mors arceri, et nisi prompte haec
accedat, tale quid perpessi lento et sensim sensimque accedente letho
exhauriuntur: sanguis enim destituitur necessario suo nutrimento, desti-
tuitur organismus stimulo, et stimulo deficiente vita consumitur. Si
chirurgica ars, quae tot tantosque progressus his ultimis seculis fecit, in
eo unquam venire potest, ut medium reperiat ligandi ductum Thoracicum ,
tunc 'ne vulnera quidem, quae totum hunc abscindunt, lethalia erunt:
scimus enim ex anatomia, vasa chylifera atque lymphatica non solum-
modo cum ductu Thoracico, sed etiam hunc cum majore vase lymphatico
dextro communicare3 scimus et etiam (1) illum obliteratum fuisse reper-
tum apud animalia, quae caeteroquin bene valebant3 scimus denique ipsum
posse ligatura constringi (2), absque eo ut absorptio interrumpatur: ex
his omnibus haud ridicule concludere possumus, ductum Thoracicum non

¹ ’ omnino ad vitam conservandam necessarium esse, et, si ille deficit vel ac-

tionem suam cessat, sanguinis nutritionem adhuc perfici posse. Si haec vera
sunt, et si sub vulnere ductui Thoracico inflicto, lymphae et chyli deper-
ditio impeditur: per ligaturam infra vulnus institutam absorptio et lymphae
ad sanguinem translatio peragi adhuc posset, vel per anastomicas ipsius
ductus ramificationes‚ vel venarum ope, si theoriam illam assumimus,
quam de absorptione venarum nuperiores auctores et praesertim Magendie
pr:oposuerunt sicque vita sauciati, de qua nunc sub istiusmodi vulnere
desperamus, tunc poterit conservari.

Haec quae praecedunt nos docent, non omnia vulnera ductus Thoracici
absolute et necessario lethalia esse3 illudque nomen non posse dari, nisi
his sectionibus, quae totum quantum hunc abscindunt: caetera demum

omnia per se lethalia, aliquantulam tamen sanationis spem admittere,
quamvis periculosissima sint.

(ι) Bichat, anatomie generale, lom. 11. pa-g. 597.
(2) 1bid., ibid„ tom. ss. pag. 59¹.

