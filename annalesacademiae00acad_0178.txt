(54)

>fides in censum veniunt, dicimur aliquid credere. Plenam autem evi-
dentiam, ut in omni rerum sensus nostros effugientium veritate v. c. in
corporea animi natura, libertate morali, etc. ita quoque in animi immor-
talitatis disquisitione locum habere non posse, ex praecedentibus satis
apparet, et ipsa nostra rerum objectarum, ex quibus argumenta petun—
tur, docet inscitia. In hac igitur nostra quaestione omnia ad fidem redi-
guntur. Jam vero oritur quaestioz an liac in re credere sufficiat, et fides
tantum valeat, ut in quacumque re, quae evidentiam mathematicam
capere nequeat, sola fiducia ducti acquiescamus ideoque pro vera eam
habeamus. Ad hacc ita respondemus. Quidquid credatur, fides ut recte
sit et momentum habeat, duo potissimum requirit. Nimirum primo opus
est, ut illi fidei nulla evidentia opponi possit, nam credere contrarium,
quamquam certo aliquid scire possimus, absurdum est et superstitionis
nomine dignum. Deinde dehet illa fides esse communis sive ita compa-
rata, ut ad quemcumque, qui persuaderi sibi sinit, pertineat, atque adeo,
cum communi hominum natura nitatur, universum spectet genus huma—
num. Ejusmodi fides, quippe quae ex ipsa ratione ejusque auctoritate
oritur, et apud omnes, qui rationi convenienter judicare velint, valere
debet, dicitur fides rationalis. Haecce igitur, quamvis argumentis objec-
tivis careat, maximum tamen habet momentum tantumque valoris ei
adscribendum est, ut in rebus, ubi contrarium demonstrari nequeat,
certissima cum fiducia in illa sit acquiescendum (1).

Itaque si nos animorum immortalitatem credimus, sive in ea nostra fides
versatur, nulli alii nisi ejusmodi, quam diximus, fidei locum esse, sponte
apparet. Quae enim contra hanc sententiam opposuerunt adversarii, tan-
tum abest ut his evidentia adsignari queat, ut potius vel nihil omnino
probare sint censenda, vel, si quae probare videantur, multo facilius
quam, quae pro immortalitate pugnant, refutari possint. Et sane omni
aevo optime refutata sunt (2). Quod vero ad alterum pertinet quod in

(1) Cf. W. T. Krng, pisteologie oder glaube, aberglaube und unglanbe. Leipz.‚ 1825.
Abschn. lV. p. 58 sq. et abscliu. V. p. 84 et 92 sq. Ejusdem Fundamental philosophie,
th. 11. abschn. 1. §99-104.

(2) Ita Cicero jam dissentientium opiniones refellit in Tusc. quaest. 1. 1. c. 28, 29, δι.

