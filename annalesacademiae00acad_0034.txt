( 2 )

et officia, investigant, atque qua ratione res publicae ordinandae et admi-
nistrandae, quibusque praesidiis munienda sit civilis libertas et ab impe—
rantium arbitrio tuenda, docent atque demonstrant. Ac primum quidem
politiore disquisitiones, gravioribus temporum conditionibus exsuscitatae,
rebus praesentibus accommodantur3 deinde vero, exculto magis philoso-
phiae studio, civitatis civiumque mutuae rationes in universum spectan-
tur, firmioribus principiis superstriuultur, atque ita juris publici et artis
politicae nascuntur disciplinae. Haec de civitate et imperio constituendo
principia ab insignioribus viris proposita, magis magisque deinde diffun—
duntur et invalescunt3 aucta gentium necessitudine et commercio, quse
in aliis regionibus in lucem prolata fuerunt, in alias vel remotissimas
terras peregrinantur, ab omnibus, qui publica negotia a se aliena non
habeut, cupide excipiuntur, atque scriptis defensa , in> scholis tradita,
sensim paulatimque communi omnium consensu confirmantur, ut quasi
politicam quandam fidem constituant, quam, qui haereseos in rebus
publicis argui nolint, universi profitentur. Quodsi rerum publicarum
formae in variis regionibus sancitae ‚ principiis illis consentaneae non esse
videantur, nova ab omnibus desiderantur instituta: atque, quum civitates
et temporum conditionibus convenire, et cum ipso aetatis, quem dicunt,
Genio sponte progredi debeant, ne, si velint immotae manere, ab eo
prorsum trahantur, fieri certe nequit, quin novus rerum publicarum
ordo novaque disciplina receptis ubique et dominantibus Politices prae-
ceptis attemperentur, et ipsi civitatum moderatores sequi illa et adhibere
in publicis negotiis administrandis studeant. Atque ita profecto evenit,
ut illa juris publici et artis politicae systemata, ab egregiis scriptoribus
proposita et exculta, in ipsam hominum vitam transeant, ut adeo ab iis
et libertas singulorum, et salus civitatis, et generis humaui felicitas
pendere videantur.

Nec autem temere hanc sententiam a me proferri existimetis Quis
enim est, A. Hi, qui negaverit, gravissimas in rerum publicarum disci-
plina mutationes, praesertim recentiore aetate factas, maguam partem
politicis doctrinis tribuendas esse'? Quis rerum politicarum adeo exsistit
ignarus, quin debeat agnoscere, in doctrinarum illarum v'i et potestate

