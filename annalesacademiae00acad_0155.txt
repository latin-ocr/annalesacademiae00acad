( 31 )

felicitatis genus quisque maxime sit constitutus, ex singulorum natura
hujusque regulis colligi potest. His vero deus utitur ut eos causarum
fines quos semel sibi posuit, assequatur. Unde efficitur, corumune illud
felicitatis consequendae desiderium quoniam vivis omnibus inditum est
pro peculiaribus quas quisque a natura acceperit, viribus ejusque regulis
ita moderari atque definiri, ut inserviat consiliis atque finibus deo pro—
positiS. Atqui ex mentis nostrae facultatibus sponte profluit ut non solum
notionem animo informemus vitae cujusdam post hanc futurae majorisque
quam quo nunc fruimur, felicitatis, verum etiam desiderium nostrum
in infinitum progreditur. Quemadmodum igitur summum numen ex fini—-
bus causarum sihi positis totum mundum conservat gubernatque, ita
quoque hominem aeternae beataeque vitae ad quam secundum naturam
suam et indolem a deo destinatus est, olim participem fieri consentaneum
est et consequens (1). Jam hic addere possemus divinam providentiam ,
quae duobus spectatur, conservatione et gubernatione, non sinere posse
animos post mortem interire3 acl omnem enim naturam creatam se ex-
tendere dei conservationem, neque quidquam in nihilum redire, cum
deus nil creavisse sit censendus, quod nulli unquam usui ac fini inser-
viat3 animos itaque, cum post mortem perpetuo usui esse possint ab eo
conservatum iri. Addere possemus rectam mundi hominumque guberna-
tionem postulare, ut tota quasi respublica ab impiis non turbetur, ideo-
que scelera puniantur, praemiis contra> ornetur virtus. Quae tamen
quoniam partim cum praecedentibus arctissime sunt conjuncta ex iisque
satis intelligi possunt, partim in sequentibus erunt tractanda, hic capiti
finis est imponendus, atque ne longi simus, ad argumenta philosophica
practica sive moralia transeundum est.

(1) eff. de omni hac argumentorum parte post Platonem in Phaed. Plotinus in Ennead. et
Augustinus in lib. de immortalitate auimi; Meudelsohn, Reimarus l. 1. l. l. Coutzen l. c.
cap. 11. § 506 sq. cap. V, quoa jam laudavimus, scriptores plerique; et qui de theol. nat.
scri pserunt, omues,

