(37)

g V. nn PULMONUM, PLEURARUM, MEDIASTtNORUM, nnoncmommqnn

ET TRACIIEAE FUNCTIONE.

Respiratio ea est organismi functio, qua sanguis venosus, postquam a
systemate capillari generali per venas trans corin pulmones pervenerit,
vitales partes ex aere haurit, indole mutatur et arteriosus fit. Duplex
est in hac functione perficienda pliaenomenorum ordo, mechanica nempe
et chemica, nam ut aer intima pulmonum adire possit, hi egent conti-
nuo dilatationis constrictionisque motu, quo cessante, non amplius san—-
guis mutatur. Illi motus, qui phaenomena mechanica constituunt, appa—
ratu musculari Thoracem cingente perficiuntur. Illorum jamjam descrip-
tionem persolvimus, de musculis Thoracis loquentes. Testante Buisson (1)
pulmones in dilatationis atque constrictionis motu omnino passive agunt,
et essentialiter Thoracis impulsionem sequuntur (2). Phaenomena secundae
seriei chemica sunt, et in ipsis pulmonum latebris perficiuntur. Pulmo-
nes, uti jam diximus, multis atque variis partibus constitutivis for-
mantur, quae omnes suas vices peragunt. Arteriae pulmonales sanguinem

Μ

(ι-) Bichat, anatornie descriptive, tom. IV. pag. 3 et 27.

(2) Timide hic aliquid objicere vix audeo, cum haec sententia Bichati anctoritate sufful-
ciatur. Attamen haec mihi observatio obvia venit z ipsemet Bichatus iu ductibus pulmonum
aeriferis musculares fibras admittit: si adsint hae fihrae usum quemcumque peragere debent,
nam nil unquam natura supervacaneum fecit3 atque ille usus non potest nisi in contractione
versari; qnae si locum habet, necessario debent d'uctus a'e'riferi angustari et ae‘r expelli. Prae-
terea quamvis analogia caute utendum sit in rebus physiologicis, tamen haec non omnino re—
jicienda est, praesertim cum ex anatomia comparata deducatur. ln omnibus testudinibus totum
corpus densissima et cedere nescia crusta involvitur3 immobilis ergo est thorax neque pul-
monis dilatationi potest inse1·vire; attamen haec animalia respirant, ae'r etiam ejicitur
pulmonibus absque Thoracis actione; quomodo igitur fit haec functio? A'e'rem deglutiunt nou
secus ac uos liquidum deglutimus, et sic deglutitus ae'r per actionem propriam pulmonum
lente quidem, sed certe tamen expellitur3 bina haee momenta possent sortasse contra passivita-
tem in expiratione militare. Hic posset objici in bati-achiis et cheloniis musculos binos adesse
tetrosternum, qui sub contractione sua pulmones premere valent3 at in omnibus cheloniis et
praeserum in testudine marina pulmones per totins corporis longitudinem mirum in modum
extenduntur, et musculi hi, qui magnitudini sterni respondent, non possunt quaquaversus in

pulmonies agere, et actio illorum fere nulla debet esse in abdomine ubi pulmones intestinis
circum autur.

