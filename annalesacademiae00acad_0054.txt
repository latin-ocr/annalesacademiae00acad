(22)

mumque censeri3 utrum illud, quod a vi solummodo, an hoc, quod a
conventione originem trahat? Unde vero principia ad dirimendam quaes-
tionem idonea petis? —-· Ex historiae documentis? — Verum historia
tantummodo docet, quid factum sit3 nec autem, quid fieri oporteat, neque
quid justum, quid injustum debeat haberi. Minime vero in jure publico
quaerimuS‚ quae fuerit imperii in diversis civitatibus historica origo et
causa, sed de eo solliciti sumus, quo fundamento, secundum aeterna
rationis decreta, summum in republica imperium debeat superstructum
cogitari, ut justum legitimumque habeatur. Omne igitur imperium in
civitate constitutum, quaecunque prima ejus initia fuerint, populi volun-
tate conditum et imperanti tributum, jubente ratione, censeri debet, ut
justa exsistat causa, ex qua mutua imperantis civiumque jura et ossicia
derivari possint. Nam sublato civium consensu, nullum erit supremae
potestatiS‚ juriumque et officiorum, quibus Principes et subditi inter se
ligentur, fundamentum, quam vis sola et una. ——- Deinde vero impe-
rium, licet vi et potentia primitus constitutum, temporis tamen decursu,
subsequente civium consensu et approbatione, potest ad conventionis
normam revocari, et justum omnino legitimumque evadere. Atque ea
est aeterna rationis lex, hominibus in civitate conjunctis praescripta, ut
imperantes , quocunque modo summa potestate potiti, civitatem omnem,
et singula quaeque instituta ad finem ejus accommodata, sapienter admi-
nistrent et tueantur, augendae perfectionis et felicitatis subsidia populo
praebeant, impedimenta autem removeant, eaque in re civium vota se—
quantur; ut vero subditi consiliis, prudentia, amore, et libero suo, non
servili obsequio, imperantem juvent, et veneratione eum ita prosequan-
tur, ut civilis ordo turbari nunquam possit: atque hac ratione civitates,
quomodocunque olim conditae, eo constanter tendant, ut mutuus inter
imperantem civesque consensus et quasi foedus exsistat, sancteque servetur.

Quodsi vero contendimus, imperium communi civium consensu, seu
conventione, secundum rationis praecepta, debere fundatum cogitari,
caveatis tamen, quaeso, A. H., ne ita intelligatis hanc sententiam, ac si
statuatur, originarie, sive ab ipso civitatis initio, supremam potestatem
populi esse, ab eoque postea demum conventione in Principem vel Sena-

