“ff“ ‘t‘ ‘5¹‘ “tt-'‘J“‘ffleffff“stt“‘oe‘s‘tt ‘- Ι ,rt-‘⁸

ANATOMIA THORACIS.

SECTIO PRIOR.

PARTES CONTINENTES.

Thorax cavitas est irregularis coni figuram ferens, cujus apex sursum
basis deorsum est, superiorem trunci partem occupans, inter extremi-
tatem inferiorem colli et cavum abdominale sita. Ejus limites sic cir-
cumscribuntur: posterior pars limitatur columna vertebrali, lateralis cos—
tis tam veris quam spuriis, anterior sterno et fibro-cartilaginibus costa-
libus, superior prima costa et inferior denique diaphragmate. Omnia
organa quae Thoracem circumdant, et musculi his affixi thecam quasi
formant osseo-carneam caetera organa continentem, ideoque illa fuerunt
partes continentes dicta , dum autem organa hac cavitate inclusa nomine
partium contentarum designantur.

Complectitur Thorax partes oeconomiae animalis, nobilissimas, ad vitam
sustentandam quam maxime necessarias, praecipua scilicet circulationis‚
respirationis atque systematis lymphatici organa, quorum vulnera saepius
lethifera sunt, mortisque vario genere, prouti diversimodo infliguntur
miseros sauciatos afficiunt. Diutissime solarum partium contentarum
Thoracis vulnera fuerunt lethalia habita, sed tenebris, quibus circum-
volvebatur, jamjam eruta Physiologia nos docuit, partes Thoracis. conti-
nentes laesas mortem quoque saepe producere. Antequam ad plagas ex—
ponendas accedamus, prius de Anatomia et Physiologia partium conti-
nentium et contentarum Thoracis verba faciam.

