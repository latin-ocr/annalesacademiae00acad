(21)

illusoriam esse, nisi jus in territorio commorandi habeant, levissimi pon-
deris est. Nonne enim eorum interest, etiam tempore precariae suae com-
morationis personas et bona sua sarta tecta servare, etiamsi paucis abhinc
diebus territorium sint derelicturi?

Alia eorum, qui contrariam opinionem tuentur, objectio est, expul—
sionem e civitate esse poenam, quae adeo nonnisi a judicibus in conse-
quentiam Legis fund. institutis jubere possit. Verum plane falsum est,
in casu de quo agimus expulsionem esse poenam: satis enim ex supra-
dictis patet, earn nonnisi usum juris regi competentis esse.

Itaque concludendum est, peregrinos, non obstante Legis fund. art. 4,
expelli e territorio Belgico ad regis jussum posse, quamprimum rex
eorum commorationem reip. nocivam aut periculosam judicaverit3 eos
tamen quamdiu in illo revera degunt, personarum bonorumque tutelam
jure invocare3 ita ut, exempli causa, explorator ab hoste missus, etiam si
omni imperantis animadversione, nec tantum simplici -expulsione dignus,
tamen simul ac in territorio nostro versatur, adversus privatos legum
tutela frui debeat.

XIII. Vidimus, quaenam discriminis nota incolas a peregrinis stricte sie
dictis distinguat: proximum est ut investigemuS, quid inter incolas et
cives intersit?

Quoniam, ut num.⁰ praecedenti dicebam, extraneus nonnisi peculiari
pacto jus domicilii adquirere potest, atque omnis interpretatio talis pacti,
quo civitas jus suum territoriale coarctavit, necessario limitativa esse
debeat, inde conficiendum est, extraneum, quamvis eum civitas in parti-
cipationem juris incolatus, quod caeteroquin civibus proprium est, ad-
miserit, tamen ideo nequaquam reliquis etiam civium juribus frui debere.
Verum ἐ contra valet hoc in casu regula: inclusio unius est exclusio
alterius, adeoque, quonia-m nonnisi expressa conventio facit, ut domicilii
jure· gaudeat, illis juribus necesse est eum carere, de quibus nihil eon-
venit. Ex hujus principii norma incolae extranei, quos dicimus, civitatis
quidem participes sunt quoad jus perpetuo regnum inhabitandi, et reli-
qua jura inde dependentia, minime vero quoad omm'a reliqua civium
iura, de quibus lex nostra silet.

