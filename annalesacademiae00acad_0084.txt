(16)

habitatio, etiam posita extra omne dubium jus civitatis adquirendi vo-
luntate, manifesto per se nequeunt illum civitatis participem reddere,
adeoque etiam ubi' tales circuinstantife concurrunt, semper imperantis
consensum accedere oportet, ut verum exsurgat receptionis pactum.
Deinde jure universali nullus est consensus praesumtus, quippe qui talis
nonnisi lege positiva jubente fieri potest. Tacitus autem imperantis con-
sensus sub talibus circumstantiis, quales finximus, silentio ejus non
involvitur, utpote quod neque juribus aliorum neque sanae rationi con-
trarium est.

Aliter vero sese res habebat in specie arresti cur. Brux. 17 April 1822,
in quo nisi ex regis facto tacitus colligeretur consensus, legem ipsam
fund. ab eo violatam esse erat decidendum. Unde, quum ex praescripto
art. 9. leg. fund. peregrinus ad exercenda munera vocari nequeat, nisi
pacto quod dicunt natm-alisationis, vel legis beneficio Belga factus sit,
manifestum erat, extranei illius ad munus publicum expressam admissio-
nem omnino idem valere ac ipsas quas dicunt, litteras naturalisationis (1).

Itaque tenendum est, art. 5. snpra citatum omni adhuc vi destitutum
esse, etiam juris subsidiarii, ita ut extraneus, qui conditiones in eo prae-
scriptas impleverit, habitatione sua quamvis longissima, civitatem nostram
hodiedum adquirere non possit.

Hinc etiam manifestum est, nondum illum comprehendendum esse
dispositionibus statutorum provincialium, de jure suffragiorum publico
cum iis communicando, qui legi-s· beneficio Belgis aequiparantur. Etenim
illae dispositiones evidenter generalem et antecedentem legis declaratio-
nem requirunt, antequam applicari possint, quae quidem legis declaratio
in specie nulla erit, donec Codex Belgicus ad effectum perducatur.

VIII. Ex ips& extranei notione manifestum est, eum per se, utpote
quintilla peculiari juris relatione curn civitate conjunctus sit, pacti
nostri fundamentalis nullatenus participem esse, adeoque etiam nullas

Μ

(ι) In nostram sementiam judicavit cur. Brux. ¹9 Febr. 1820 et 3 Jan. 1822, contrariam
judicis primae litis decisionem infirmans. Eam quoque optime quondam tuebatur Cl. Gauden-
sium Praetor Van Crombrugghe, in specie, quam refert Journal de Gand, 4 Aom 1817.

