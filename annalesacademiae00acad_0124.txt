(56)

ex sententia judicis sibi ablata rursus adipiscuntur in integrum restitu—
tione, sive ipsa legis vi (art. 30. C. Cim), sive ex judicis sententia, si
bonorum decoctores, omne aes alienum persolverint, aut si ad poenam
afflictivam vel infamantem damnati, poenam luerint, sive denique regis
gratia et auctoritate. Extranei autem quondam incolae ita demum civilia
jura recuperant, si vel in integrum, modis statim expositiS, suerint resti-
tuti, vel novam a rege veniam domicilium in Belgio figendi obtinuerint.

CONCLUSIO.

Ita exposita, prout vires tempusque serebant, doctrina de juribus ex-
traneorum in Belgio, opus concludendum est.

Mirum fortasse videbitur, nullas fere me philosophicas ad jus nostrum
considerationes adduxisse, verum, quominus eas attingerem, tum pecu—
liaribus rerum conditionibus impeditus fui (quae etiam prohibuerunt ne
plures hujus materiae partes amplius exponerem), tun] absterruit me
verecundia quaedam, ne temerarium et inconsultum videretur, me juve-
nem nuper ad haec studia admissum, jam id tentare, quod peritissimos
philosophos ac jureconsultos tenuit sollicitos. Deinde hanc spem fovere
non desii, aesmmatissimis hujusce juvenilis opusculi judicibus satisfactum
iri, pro sua cognita atque perspecta benevolentia, modo iis integram sus-
ceptae materiae delineationem, etsi nullis ornamentis eminentem proferam.
Denique id semper ob oculos versabatur, quod omnem sere hujusmodi
considerationem excludebat, scilicet in patria nostra ea vigere instituta,
quae forte, si ubique gentium recepta forent, illud, optimi cujusque quasi
somnium, nempe jus cosmopoliticum et pacem perpetuam, ad rem et
effectum perducere valerent.

Igitur, quamvis consilium agitare coepissem addendarum, in hanc expo-
sitionem ‚ observationum aliquot ex juris positivi philosophia depromptarum,
ab illo instituto, non modo retardatus, verum etiam omnino absterritus fui.

Quapropter hunc qualemcumque libellum judicibus meis trado, id unum
dolens, quod, postquam in eo conficiendo, tot molestias, propter hujus-
modi operis difficultatem et taedium, perferre contigerit, non tamen licuerit

dignius quid et minus a perfectione remotum, eorum examini submittere.
TANTUM.

