( 50 )
et propositione ei inditum est, indicat ejusmodi argumentandi rationem,
quae plenam evidentiam non habet. Et vero cum ex enunciationibus du-
catur verisimilibus, probabilibus, incertis, dubiis, efficit* solummodo
verisimilitudinem, vel ad summum evidentiam moralem (1); quam eviden-
tiam⁷ quoniam causae, quare enunciatio vera sit, pro parte tantum per-
spiciuntur, hic locum habere non posse, verum aliam quamdam eamque
majorem requiri, res ipsa loquitur. Idem observandum est de altero illo
argumento, quo universam naturarum rationalium conjunctionem olim
locum esse habituram contenditur vel potius conjicitur. Quae cum per—
spiceret Mendelsohnius, in eo Platonis argumentationem secutus, in ne-
cessariae demonstrationis formam illas rationes redigere studuit. Itaque
quum omnis in rerum natura mutatio fiat paulatim et successione gra-
duum, mutatio vero ea, quae fit ex vita ad mortem, seu ex re ad nihi-
lum , eodem modo locum non habeat, hoc effecit animum naturae viribus
destrui non posse. Est sane demonstratio subtilissima et elegans, verum
adversarios concedere non coget. Etenim constans illa lex, quain rerum
natura omnia mutentur successione graduum, pertinet tantum ad ejus-
modi res, quae sensui externo objiciuntur, non item ad objecta, quae
nonnisi sensu interno percipimus, qualis est animus. Quoe igitur in
spatio existit materia, quamvis variis temporibus varia singularum par—
tium sit conjunctio, plane interire nequit, sed mutantur ejus formae.
Quod si vero illud ad animum, interno tantum sensu percipiendum
transferatur, demonstratio non rite procedit, sed saltus, qui dicitur, in
demonstrando deprehenditur. Praeterea etiamsi illa argumentatio plena
et absoluta habeatur, ideoque animum naturae viribus dissolvi non posse
assumatur, nondum tamen onmia dissentientium dubia tolluntur, sed
eadem illa oriuntur, quae in praecedentibus retulimus. Nimirum cum
perennitas ipsius animi tamquam substantiae demonstrata est, alia iterum
probatione opus est, qua essiciatur, eum et conscientiam sui et agendi
facultatem esse habiturum·⁷ quibus quidem demtis non existit veri no—
minis immortalitas, quam nos speramus et defendimus. Neque vero

(ι) Vid. Wyu. praecepta phil. logic.‚ p. 111. cap. V111, § ι et cap. IX. §1.

