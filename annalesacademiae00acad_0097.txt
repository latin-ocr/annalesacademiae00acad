(29)

circumstantiis omnino esse obnoxia :⁴ quod, quid aliud quam ipsum jus
negare? Admittendum etiam foret privatos, jura in una civitate sibi
acquisita, in altera exercere aut vindicare non posse: hoc autem absur-
dum est.

His praemissi5‚ nullam extraneis ‘injuriam per extraditionem inferri,
ex eo patet, quod civitas eos comprehendendo et tradendo, jure suo utitur
alteri civitati in persequendo jure suo auxilium praestandi; ad quod pree-
standum obligatur, si exterae civitati denegaverit facultatem extraneos
sibi obstrictos in territorio suo persequendi.

Atque haec tam de extraneis, qui jus incolatus consecuti sunt, quarn
de peregrinis stricte sic dictis, valere censemus. Vanum enim videtur,
quod a plurimis juris pub. doctoribus in contrarium affertur, argumen-
tum: incolas, utpote jus perpetui domicilii in territorio habendi adep-
tos, invitos e civitate expelli nullo jure posse, nisi ad deportationem vel
relegationem fuerint a judiciis nostris damnati. Namque civitas nunquam
ad id sese obligare potuit, ut incolas ab implendis officiis suis immunes
praestaret, justamque exigendarum obligationum coactionem ab iis aver-
teret. Tale enim pactum, ut recte observat Cl. convert, (in Disserta-
tione inaugurali jurid. de delinquentium traditione in Belgio permissa.
Gandavi, 1828, pag. 11.) jurium impune violandorum facultatem in-
volveret, ac tanquam injustum, nullum esset.

Itaque juris principiis omnino consentanea sunt, tum Decretum 23
Octobris 1811, vim legis hodiedum obtinens, tum conventio a Rege
nostro cum Hannoverae Rege die 23 Aug 1818 inita, quibus utrisque
incolarum etiam deditionem fieri posse statuitur.

Decretum autem illud diei 23 Octobris 1811, nullatenus per art. 4.
Legis nostrae fund. abrogatum esse censendum , ex iis manifestum est,
quae supra de vero ac genuina hujus art.. sensu disseruimus. (n. XII
hujus expos.)

XI. Quamvis autem extraneorum remissio per se nullam violationem
libertatis eorum personalis. involvat, tamen, quum de illa solus imperans.
statuat, personalis subditorum securitas postulat, ut iis. cautiones quaedam.

