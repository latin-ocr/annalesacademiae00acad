(100)

scilicet quidam vulnere suo tantum undecima die periit, quamvis gladium
et auriculam dextram et aortam transfoderatg sed illi iterum casus de-
bent potius respici ut regulae exceptiones. Saepins animadversum fuit
vulnera ventriculorum per longum sat temporis spatium exstitisse, ante-
quam mortem patraverint, et ut plerasque relinquam observationes, hic
inter alias rariores seligo (1): Vir quidam ‚ testante Riva‚ secunda demum
die obiit, et vulnus quod receperat, binas in ventriculo dextro sectiones
inflixerat. Eodem temporis spatio periit alter individuus„ quamvis instru—
“ mentum vulnerans binos cordis ventriculos perfoderat. Mummius Lud-
dens meminit viri cujusdam, qui vulnere cordis perfossus, post gravissima
symptomata perpessa omnino sanitati restitutus videbatur, et jamjam im-
probos suos labores iterum receperat, quamvis saepe post vulnus recep—
tum animo laberetur·⁷ tandem subitanea morte e vivis substractus fuit,
hujusque mortis in causa stetit abcessus, qui ad cordis superficiem sese
evolverat. Observatio ab Fabricio Hildano relata magis adhuc miranda
videtur: vir quidam, ait, haud procu] a sterno, in latus sinistrum vul-
nere fuit percussus inter quartam et quintam costa1n3 vulnus fistulosum
exinde obortum est: summa macies, febris et virium collapsus nullam
sanationis spem admittebant3 exstinctusque tandem fuit ille miserrimus,
dum in syncopen incideret, postquam per aliquot menses vitam miser-
rimam vixerat: e cadaveris sectione pericardium et totum quantum cor
fere consumptum fuisse apparuit. Possem adhuc multa referre, nam in tam
abundanti materiarum fonte minime hujusce generis exempla deficiunt:
plura enim legenda sunt apud Bohnium (2), Bartholinum (3), Henricum
ab Heere (4), quae nostram omnino admirationem movent. Plurimae fuere
rationes propositae, per quas vitae conservationem post hujusmodi vulnera-
tionem explicare studuerunt, quarumque nunc series sequitur: prima et
praecipua harum est ipsius vulneris exiguitas (5) si autem tam exile sit illud ‚

(1) Videatur De senae, tom. 11. pag. 452 et seqq.
(2) De renunc. vulnerum.

(3) Cemur. l. histor. 77.

(4) Observationes. zo et seqq. relat.

(5) De renunc. vulnerum. Pag. 261-264.

