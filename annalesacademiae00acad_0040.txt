⁸( 8 )

In aliis civitatibus Reges, ut violatis populi juribus absolutam nancis-
cerentur potestatem, 'et odiosam tyrannidem sancta specie colorarent, ad
divinam provocarunt imperii originem, se a Deo ‘tantum⁷ non a populo
accepisse imperium, dictitantes3 idcirco praestantissima illa libertatis prae-
sidia ‚ quibus populi gauderent, principum benevolentia ipsis esse indulta,
horumque arbitrio cives ab omni imperii societate optimo jure arceri.
Atque res tandem eo pervenit, ut in concilio Parisiensi Patres conscripti
hoc politicum dogma vel ipsis articulis fidei christianae adnumerarent (1).
Haud defuerunt quidem illis temporibus scriptores, qui jura Imperato-
rum contra Pontificem sustinentes , id potissimum urgerent, Imperatores
potestatem suam a populo, non a Pontifice accepisse, verum hanc sen—
tentiam non rationis principiis, sed juris Romani auctoritate firmabant.
Quum enim Imperatores Romano-Germanicos censerent Caesarum succes-
sores·‚ ipsi arbitrati sunt, quod J ustinianus (2) statuisset, populum omnem
suam potestatem in principem contulisse, etiam in imperio Romano—Ger—
manico esse admittendum.

Ineunte seculo decimo sexto, renatis philosophiae, historiae et litera-
rum studiiS, viri docti varias artis politicae et juris publici universalis
quaestiones scriptis tractare coeperunt3 atque ab eo inde tempore ortae
sunt gravissimae illae de civitate et imperio disceptationes, quae nostra
adhuc aetate inter viros politicos agitantur. In Italia eximii ingenii vir,
diligentissimo historiae studio atque longo rerum publicarum usu excul—
tus, Nicolaus Moechiavelli , commentationes politicas ad Livium et
famosum illud de Principe opus elucubravit. In his tamen scriptis non
plenum artis politicae systema condidit vir egregius·7 sed singulas tantum
de civi-tate prudenter ordinanda et administranda proposuit regulaswatque
praecepta, historiae documentis et propria experientia probata. In com-
mentationibus ad Livium, popularis imperii amore et studio abreptus,
eum rerum publicarum formam , qua populus supremam potestatem
liaberet, eximiis laudibus extulit, populisque libertatis servandae atque
tuendae consilia dedit ‚ ex veterum rerum publicarum historia deprompta.

(ι) J. H. Boanum. l. c.
(π) In (x 6. J. de Jw'e Nalm. Gent. et szsli.

