(42)

XVI. Atque haec quidem de privata personarum conditione dieta
sunt. Quod enim ad publicam attinet, illud evidentissimum est, nullam
in hanc esse legum peregrinarum auctoritatem. Quid enim magis absur-
dum excogitaveris, quam ut ab extranea gente hunc illumve ab ea pro-
fectum inter cives nostros recipere jubeamur. Quod quidem in causa est,
cur, etiam si extraneus quidam e patria deposito redeundi animo migra-
verit, et caeteroquin legitimas civitatis Belgicae adquirendae conditiones
non impleverit, quamvis ipse patriae suae civis esse desierit, Belga tamen
idcirco non fiat. Cui consequens est, ut nihilominus ipse a nobis perea
grinus habeatnr, ejusque conditio atque habilitas minime legibus Belgii
subjiciantur, verum respectu ad Belgas legibus iis regantur, quibus
submissus erat extraneus, priusquam patriam suam reliquerat. (Merlin,

Be'p„ νῦ. Etranger, ᾗ Ι, n. 10).

XVII. Cavendum tamen, ne quis regulam, statim traditam, de statu
atque capacitate extraneorum legibus eorum patriis. regenda rigori juris et
summae potestati, quam quisque imperans in subditos, etiam in alieno
territorio versantes, habet, adscribendam putet, quum ea nonnisi ex co-
mitate gentis erga gentem procedat3 adeoque nonnisi in mera imperii
nostri venia atque indulgentia sit fundata.

Si enim in hisce rationem naturalem solam consideraverit, reperiet hic
non secus atque alibi vigere dictamen, extra territorium jus dicenti im-
pune non pareri. Unde dicendum est, illam personalis statuti extensio-
nem nonnisi ex mutua gentium benevolentia ortam esse, quoniam ab—
surdum et nimiis difficultatibus obnoxium visum est, ut quis hic sui
juris, illic sub patria potestate constitutus esset-

XVIII. Hucusque de personarum conditione et habilitate ad actus
quosdam mere personales gerendos. Jam de habilitate ad actus reales,
qui dicuntur. Leges res principaliter afficientes, et de iis aliquid dispo-
nentes, omnia regunt in territorio legislatoris existentia. Verum comiter
inter Europae populos receptum est, ut res mobiles, quae certo stabilique
situ carent, adeoque illic esse intelliguntur, ubi earum dominus domici-

