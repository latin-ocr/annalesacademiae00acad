CAPUT TERTIUM.

IN QUO EXPONITUR ARGUMENTORUM MORALIUM SIVE PRACTICORUM

V!S ΕΤ MOMENTUM.

Vidimus praecedenti capite quaestionem de animorum immortalitate si
speculative, ut dicitur, instituatur, multis difficultatibus premi, atque
hac ratione certi nihil effici posse. Quod cum ita sit, circumspiciendum
est, an non alia quadam via procedere liceat, qua nostro immortalitatis
desiderio melius satisfiat, nullusque scrupulus atque difficultas relin-
quatur. Eamdem autem quaestionem practico etiam modo institui posse,
antea jam (lictum est. Quod si fiat, quaestio huc redit: an rationi con-
venit, credere atque firma fide animorum immortalitatem assumere, ita
ut, post physicam ipsius in hoc mundo sensibili disjunctionem, nihilomi—
nus tamquam natura moralis homo, nullis temporis limitibus circum-
scriptus», existere atque agere pergat? Huc igitur potissimum pertinent
argumenta illa moralia sive practica, quibus animi immortalitatem non
demonstrare quidem, sed maxima cum fiducia et ex rationis auctoritate
eam amplectendam esse, convincere sibi proponunt philosophi? In haec
jam accuratius inquirendum est.

§1-

QUID SIT RATIOMS AUCTORITAS ET FIDES, QUID VALEAT?

Ad veritatem agnoscendam et amplectendam vel faciunt argumenta
objectiva, quae a re quadam objecta, cujus repraesentationem et notitiam
consequi liceat, deducuntur, vel argumenta subjectiva, quae, cum res
objecta rite ea praebere nequeat, ex ipso subjecto veritatem agnoscente
hauriuntur. Quodsi prius contingat, dicimur aliquid scire, quoniam rei
objectae sive perceptione sive intuitione nostra persuasio ad maximum
evehitur evidentiae gradum3 sin vero extra rem objectam argumenta
petantur, quia tum non oritur evidentia, sed ipsius subjecti fiducia et

’ν

