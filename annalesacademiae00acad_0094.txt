(26)

VII. Aliud politiae genus est illud, quod summus imperans agit au-
gendo subditorum perfectionem physicam et moralem, eorumque feli—
citatem promovendo. Quod quum non directe ad tutelam pertineat,
eatenus tantum jus aliquod extraneis ejus respectu competere potest,
quatenus speciali quadam pactione vel lege Belgii positiva iis commu-
nicatum est. Ex quo etiam ratio petenda est, cur certa illius politiae
instituta ad incolas extraneos, minime vero ad peregrinos pertineant.
Sic, ut unum duntaxat exemplum adducamus, lege 28 Nov. 1818 de-a
terminatur civitas, in qua egenus incola quilibet in partem publicarum
largitionum venire possit, illiusque art. 6 statuitur, extraneum ad sedem
in Belgio figendam a rege admissum, qui domicilium in eodem muni-
cipio (gemeente) per sex annos conservavit, ibique onera et tributa pu-
blica persolvit, in ipso illo in participationem subsidii ejus publici venire
posse, quum peregrinos stricte sic dictos, etiam si ad egestatem redacti
sint, nulla in Belgio adjumenta publica exigenda hahere, quin et eos e
regno expelli posse, inter omnes constet. (Martem, pre‘cis , l. l. ᾗ 61.)

VIII. Quoniam hucusque naturam tutelae ab Imperio Belgico extra-
neis debitae exposuimus, proximum est, ut illius tutelae objecta recen-
seamus. Non alia autem tutelae, quam invocare extranei possunt, objecta
sunt, quam illius, quae civibus etiam debetur: eum enim in finem ratio
imperium civile constitui postulat, ut subdito cuique jura sua privata
sarta tecta exsistant. Haec autem privata subditorum jura, quae civitas
agnoscere et tueri debet, ex hominum dignitate et summo eorum fine,
et ex iis quae in hunc finem agere eos oportet, sequuntur, omniaque
profluunt a libertate eorum personali, quae quidem hoc respectu libertas
civilis recte dicta est, eo quod nonnisi in civitate tuta et adversus omnem
laesionem munita esse possit. Quamquam vero subditorum privata jura
universe ad illam libertatis naturalis residuam portionem, quam in statu
civili retinuerunt, revocari possint, tamen accuratior eorum determinatio
eo magis necessaria nobis visa est, quod etiam lex nostra fundamentalis
plurima eorum expresse et sigillatim recensuit, ut ita omnem dubitatio-—
nem, errorem et contestationem de iis tolleret. Quocirca minus plene
jus nostrum exponeretur, et civitatis nostrae institutiones debita laude

