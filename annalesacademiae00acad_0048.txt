(16)

Quae quidem Rousseauvii principia ab omnibus in Gallia scriptoribus
novarum rerum cupidis summo cum applausu excepta atque defensaijsunt.
Non est profecto, quod hic eorum nomina recenseamus: neque tamen
silentio praeterire licet virum famosum, acutissimo ingenio et summa
ratiocinandi vi praeditum, Sieyes, qui illam de suprema populi potestate
doctrinam ad res publicas constituendas et administrandas transferre stu-
duit et adhibere. In Germania vero magni nominis philosophi, ut Kant,
Ficlzte, Heydenreiclt, aliique quam plurimi scriptores, Rousseauvii vel
Hobbesii principia de summi imperii origine , vi atque natura amplexi sunt,
vel temperata utriusque auctoris doctrina , mediam quandam elegerunt viam.

Verum recentissimis temporibus sententia eorum, qui civitatis et im-
perii origines in conventione quaerebant, communi virorum doctorum
consensu jam comprobata et stabilita, ab aliis denuo acerrime impugnari
coepit. Quum enim scriptores politici, conventionis illius vi et natura
perperam plerumque intellecta, vel intolerabilem principum tyrannidem,
vel effrenatam populi dominationem constituissent3 neque negari possit,
principia illa in rerum publicarum disciplinam totiusque humani generis
conditionem saepius funestissimos habuisse effectus: evenit, ut, quod
scriptores politici peccassent, ipsi doctrinae de imperii origine in populi
conventione quaerenda temere tribueretur, eamque 'plures non jam ab
erroribus hucusque commissis liberarent, sed falsam, omniumque cala—-
mitatum publicarum causam omnino condemnarent. Ad hos auctores ad—
versae scholae addictos praesertim pertinent in Gallia Bonald, Le Maistre,
La Mennais ,- in Germania Ancillon, Koeppen, Zachariae,- inter quos
tamen omnes et veritatis amore, et doctrinae copiiS, et orationis acumine
eminet Carolus Ludovicus de H‘aller.

Quamvis autem in dubium vocari non possit, scriptores illos gravis-
simorum argumentorum, cum ex ratione, tum ex historia petitorum,
apparatu receptam opinionem impugnasse3 equidem tamen fateor, mihi
subtilitatem eorum nequaquam satisfecisse. Nam etsi ego quoque firmiter
persuasum habeam, summi imperii originem in populi consensu quae-
rendam esse, minime tamen possum vel Hobbesii vel Rousseauvii senten-
tiae adstipulari.

