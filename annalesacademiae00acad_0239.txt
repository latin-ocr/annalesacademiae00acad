(51)

vulnera in varias partes infligimus et exitum istarum laesionum expec-
tamus3 at enim vero incerti semper sumus quamnam partem vulnerave-
rimus, nisi accedat autopsia cadaveris3 praeterea si post vulnus inflictum
animalibus medicationem applicare studemus, vix scopum nostrum at—
tingimus, nam si sibi relinquuntur, propter indocilitatem et agitationem
doloremque currunt, semet contorquent quoque versus, in apparatus
applicatos saeviunt, hos avellunt, dilacerant, destruunt, et fere semper
pereunt. Hisce in casubus certissime difficillimum esset decidere num
revera ex vulnere perierint, et num homo sub simili vulnere, sed cui apta
curatio applicata fuisset nec turbata, etiam obiisset. Homini praeterea i
medicamenta propinantur, quae sanationi opitulari favereque possunt, ast
autem tale quid cum animantibus ne cogitare quidem possumus3 quod-
cumque enim ingestum, et praesertim ingratum, negant, quod si vi uti-
mur ad illa ingerenda, tantum abest ut haec tunc prosint, ut e contra
violentia qua utimur totam ipsorum oeconomiam in ingentes turbas con—
jiciat, et ipsorum lethum certius producat. Ergo non multum, me
judice, experimentis confidere in hacce circumstantia possumus: praestat
omnino ex optimorum in re chirurgica virorum observationibus conclu-
siones eruere. His in hacce dissertatione quam maxime usus sum, illas-
que experimentis anteposui, quamvis haec non omnino respuerim: pauca
institui, sed plura ex auctoribus variis excerpta retuli.

-ξοῷυρ-

