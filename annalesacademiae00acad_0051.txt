(19)

quae unumquemque in eo elaborare jubet, ut sortem suam reddat me-
liorem et liberiorem. En omnium de summa potentia contentiones! En
civem quemque a principe, principem a cive quoque sibi metuentem!
En bella civilia, imperium dissolutum! ——- Et hujusmodi doctrina,
quam ratio, quam Annalium monumenta dissuadent et detestantur, cui
qui cives actiones suas accommodarunt, semper nefarii reipublicae pro-
ditores ordinisque civilis eversores judicati sunt, qui vero principes eam
sunt secuti, nae isti vitam perpetuae morti similem, post fata autem
«exsecratam sui memoriam reliquerunt: hac igitur doctrina firmari prin—
cipum potestatem, cum Hallero statuamus? In ea refugium adversus
homines seditiosos et turbulentos quaeramus (1)?

Sed jam alios audio, non sine ira clamantes: o impiam illam doctri—
nam! o insanam temeritatem eoru-m, qui summum in republica impe—
rium hominum conventione fundatum esse sustinent et proclamant!
*Num ignorare possunt, a solo Deo manare omnem potestatem, nec
autem a mortalium voluntate atque arbitrio eam venire? Quo igitur
*jure id, quod est divinae institutionis, populi consensu in imperantes
collatum esse contendunt? -— Verum enimvero, A. H., ut concidamus
et dissolvamus gravissimam illam impietatis criminationem, in id statim,
rogo, accuratius inquiramus, quid sibi velit divina illa, quam praedicant
adversarii, imperii origo; deinde dispiciamus, an vhaec origo, quam nos
quoque admittimus, impedimento sit, quominus civile imperium com—-
muni simul civium consensu superstructum censeatur.

Quandoquidem ea est generis humani conditio, ut externa praesidia ,
ad provehendam perfectionem moralem et vjtae felicitatem necessaria,
non nisi conjunctis consiliis viribusque obtineantur, ratio nostra hanc
-omnibus praescribit legem, ut ineant civitatem, imperioque civili se
subjiciant, sine quo civitas nulla exsistere potest. Atque quum rationem
nostram divinae voluntatis internunciam. et interpretem agnoscere et
venerari, ideoque ,leges a ratione actionibus hominum praescriptas tam—
quam a 'Divino Numine ipso mortalibus constitutas considerare debeamus3

(1) C. F. Chr. ›WENCK, Orat. de juris uaturae in studio juris civilis usu nunc sine ratione
spreto. Lips., 1821, in Excursu 1. p. 27, 28.

