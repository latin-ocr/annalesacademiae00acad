( 24 )

populare imperium, sive Democratiam constituant. Quandoquidem igitur
in dubium vocari nequit, quin summum imperium ab origine non magis
populo, quam optimatibus vel Principi competat, sed civium voluntate
demum sit creandam et constituendum5 sequitur, erroneam esse omnino
eorum doctrinam, qui sustineant, originariam rerum publicarum sormam,
jubente ratione, Democratiam esse, et ex ea postea demum, facta imperii
translatione, Aristocratias vel ,Monarchias esse exortas. Quae enim
prima suerit civitatum forma, hoc non ex rationis praeceptis, sed ex solis
historiae monumentis cognosci potest.

Itaque jam sacili negotio intelligetis, A. H., quantum a vero aberrent

recentiores illi Politices scriptores, qui nostram sententiam de imperio
conventione fundato vel ad Hohhesii, vel ad Roasseaavii doctrinam

necessario conducere, ideoque vel tyrannidem, vel anarchiam suadere et
concitare arbitrantes, illam ferro et igne exstirpandam esse clamant.
Quodsi ea esset sententiae a me propositae vis et effectus, ut vel Hobbesii
vel Rousseauvii errores confirmaret, ego primus omnium profecto illam
ad perpetuum e juris publici disciplina exilium condemnarem. Utrum-
que enim istorum systema salsum omnino atque imperantium populo-
rumque saluti aeqne funestum esse contendo. Alterum enim civium jura
evertit, alterum vero eorum officia tollit: illud Principes facit tyrannos,
hoc populum rebellem: illud subditis foedissimae imponit servitutis ju·-
gum, hoc parat effrenatam populi licentiam: utrumque omnem juris
Principem inter et populum necessitudinem rumpit.

Sed vana omnino est et caeca virorum illorum, a sententia nostra
metuentium, trepidatio. Quum enim populus ab origine non habeat
summum imperium, haud sane potest censeri illud alienasse5 neque
igitur ex translatione Reges possident supremam potestatem nullis om—
nino limitibus circumscriptam, quemadmodum illa ante alienationem
populo, ex Hobbesii aliorumque doctrina, competiverit. — Neque fir—
miori fundamento superstructa est eorum opinio, qui supremam potes—
tatem a populo nunquam alienari, sed apud eum semper manere docent.
Qui ita ratiocinantur, ii profecto, si constare sibi velint, ad eam, licet
inviti, trahuntur consequentiam, in Monarchiis quoque populum habere

