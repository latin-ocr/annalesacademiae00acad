( 13 )

summam teneret. Populus autem, ut existimat, imperium tale omnino,
quale illud ab origine penes universos fuit, principi, pacto subjectioniS,
itaque summum, plenum, absolutam concessit3 idque in perpetuum a
se alienavit, adeo ut illud nulla de causa repetere, vel transferre in alium
possit. Translate enim in principem imperio populus desiit persona mo—
ralisesse, nec nisi privatis constat, qui communem et publicam volun-
tatem habere nequeunt. Quod igitur Regi placet, id legis habet vim3
quod ille praecipit, justum, quod vetat, injustum est, neque unquam
summi imperantes injuste agere, neque proinde culpari unquam cum
ratione possunt, quia communem omnium civium enunciant et exse—
quuntur voluntatem, quae injuriam adversus singulos continere nequit.
Quemadmodum ab origiue civitatis communi omnium voluntati, sic trans-
lata potestate suprema, principis arbitrio civium bona, vires, judicium,
voluntas, cum ipsa vita subsunt·, nihil proprii retinent singuli, quum
omnia ad principem pertineant, atque servi sunt civitatis, ut securitate
et vera pace fruantur. — Dolendum sane est, A. H„ primum, qui juris
publici disciplinam illustrandam susceperit, scriptorem tam exitiosa de
civitate et imperio principia docuisse, eum sua doctrina odiosam impe—-
rantium tyrannidem, civium vero intolerabilem servitutem constituisse,
atque ita genus humanum, vix perpetuo status naturalis bello liberatum,
in perpetua rursus vincula conjecisse!

Qui post Hobbesium in mutuas reipublicae civiumque rationes inqui-
siverunt, fere omnes civitatis et imperii fundamenta posuerunt in con—
ventione, cujus tamen vim varii vario modo explicuerunt. In Anglia
eaedem publicarum rerum conditiones , quae Hobbesium excitaverant, alios
quoque scriptores egregios impulerunt, ut mutua populi et imperantium
‘jura rationis et historiae praeceptis determinarent3 inter quos excelluerunt
Algerrzoon Sidney et immortalis famae philosophus ‚ Joatznes Locke.
Quemadmodum Hobbesius Regis causam egerat, ita hi viri populi An—
glici auctoritatem defenderunt. Hoc scilicet consilio docuit Siduey,
supremam potestatem ab origine esse populi, qui eam vel ipse exercere,
vel ejus exercitium conventione in Regem vel Senatum transferre possit.
Itaque principes potestatem suam a populo habere, cui jus competat

