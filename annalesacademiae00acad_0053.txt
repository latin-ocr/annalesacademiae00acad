( 21 )

Hoc commento obcoecatus, Jacohas Ι. Angliae Rex, eo usque processit
temeritatis, ut in Senatu, quem Parlamentum vocant, ipse declararet,
Regiam potestatem sibi a Deo concessam, nullis limitibus esse obnoxiam,
atque ea, quae populi nomine Parlamentum sibi vindicaret, jura, non
esse nisi privilegia a Regibus indulta, et ab his pro arbitrio revocanda.
Quae quidem sententia, juribus Parlainenti proxime contraria, acerrime
tunc temporis praesertim ab iis, qui Presbyterianorum partibus adscripti
erant, impugnabatur. Hi enim, quae principia democratica in ecclesiae
suae disciplina sequebantur, eadem ad res politicas transferentes, populo
‘summum addicebant imperium, Regem vero magistratum esse docebant
a populo creatum, qui hujus arbitrio et jussu depelli a munere et regno
privari posset. Quae igitur controversia de summi imperii origine et
'natura in aliis Europae regionibus inter scriptores tantum politicos discep-
tabatur, eadem vehementissime in Anglia Regem inter et Parlamentum
agitabatur, odia saevissima inter cives, summasque discordias excitavit,
primamque praebuit causam belli civilis, quod principem infelicissimum
Carolum I. ad supplicium duxit, Regiamque evertit in Anglia dignita-
tem (1). —- Et hanc doctrinam, imperium civile non populi consensu,
sed divina institutione niti, nullisque limitibus esse temperandum, neo-
terici quidam, qui artis politicae restauratores se proclamant, in vitam
‘revocare student, illa sola regnorum tranquillitatem corroborari statuentes l

Jam vero, A. H., cum aliis sententia: a nobis propositae adversariis
vconcertandum est, qui nempe rerum publicarum historiam in hac quaes-
tione solam consulentes, imperia armorum vi potiuS‚ quam libero omnium
consensu constituta esse objiciunt. Quis est, qui in dubium vocare possit,
ea plurimarum civitatum, et antiquarum et recentiorum, fata exstitisse,
ut victores ferro expugnaverint supremam potestatem, legitimos ab
imperio depulerint Reges, populisque devictis odiosae imposuerint domi-
nationis jugum 1> Verum tamen historia quoque docet, imperium saepius
communi civium voluntate in optimos principes esse collatum. Nonne
igitur sponte se offert quaestio, quodnam imperium debeat justum legiti-

(ι) Cf. HEEREN, kleine historin-lte Schriften. Gotting„ 1805. vol. II. p. ¹72¹ sqq.

