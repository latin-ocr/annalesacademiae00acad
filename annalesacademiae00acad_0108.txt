( 40 )
et deinceps magistratui animum declarant perpetuam habitationem in
regno constituendi, pariter legis beneficio Belgae fiunt, gaudentque
omnibus Belgarum juribus, tum puhlicis, tum privatis, quum iidem,
jure Gallico, his solennitatibus servatis, tamen in sua peregrinorum
conditione remaneant.

XII. Quaestionem, an juris Gallici dispositionem de extraneis regni
nostri incolis ex regis venia factis, jam nunc excipere debeat regula art.
5. tit. 2. lib. 1. Cod. Civ. Belg. statuta, cujus vim nuper exposuimus,
supra (num. VI et VII hujus expos.) rationibus, ut videtur, minime
dubiis, omnino negandam esse asseruimus.

Nihil igitur obstat, quominus jam singula civilia jura peregrinis qui
non ex regis auctoritate sedem in Belgio constituerunt, apud nos con—
cessa recenseamus

XIII. Leges autem in civitate ferendae de privatis singulorum nego-
tiis, ad duplicem scopum, quoad subditorum inter se jura, tendunt: vel
enim determinant, quaenam sint illa jura, eorumque ambitum et limites
definiunt, vel normoe cujusque de illis latae sanctionem quamdam con-
stituentes, praecipiunt, quid privatis legitime faciendum sit, ut ne ista
effectu destituatur. Ae saepius quidem jura privata seu civilia hoc duplici
respectu considerata in unum confunduntur, adeoque jura privatorum
inter se, atque media adhibenda ut illa sarta tecta serventur, promiscue
exponuntur. Satius autem nobis videtur de utroque genere separatim
disserere, ac primum jura extraneorum civilia, quemadmodum Codice
nostro civili⁷ poenali vel commerciali generatim definiuntur, deinde jus
jurisdictionis ipsis concessum exponere.

XIV. Antequam singula commemorem privata extraneorum in Belgio
jura, monendum est, quasdam legum in privatam Belgarum utilitatem
conscriptarum dispositioneS, natura sua Belgis ita proprias esse, ut ne
cum ipsis quidem extraneis, qui ex regis venia domicilium in Belgio
stabiliverunt, communicentur. Videlicet statuta, quae dicunt, personalia,
i. e. quae personae statum definiunt, et ob hunc statum aliquem habilem

