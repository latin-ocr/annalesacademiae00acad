(40)

CAPUT PRIMUM.

1'5 QUO INQUIRITUR IN ARGUMENTl 1118TOR1C1 VIM ΕΤ EFFICACITATEM.

Vidimus jam antea quantum pretium a nonnullis philosophis huic ar-
gumento tributum sit, ita ut, in quo omnes omnino consentiant homines,
id legem esse naturae et nullam aliam putandam statuerint. In dijudi-
cando autem hoc argumento primum videndum est, an nullis omnino
difficultatibus laboret3 deinde qualis sit ejusdem valor et pondus.

gl.

DE DIFFICULTATIBUS QUIBUS noc ARGUMENTUM LABonAT.

Quodsi igitur accuratius hoc argumentum inspiciamus, strictiori sensu
universale dici nequit. Missum quidem hic faciamus illud dubium, an
non integrae reperiantur nationes, tam rudes adhuc et incultae, quae
nullam omnino immortalitatis notitiam assequantur? Rite enim et juste
objici potest, etiamsi tales invenirentur gentes, earum tamen numerum
esse tam exiguum, nt in comparationem cum communi fere omnium
voce et consensione adduci non mereatur. Insuper licet illae careant
adhuc nominibus et vocibus, quibus hanc opinionem exprimant, neque
ulla ejusmodi persuasionis conspicua praebeant vestigia, exinde nondum
sequitur omnem iis deesse vitae futurae notionem. At cum aliis quoque
nobis res est. Fuere enim inter eas etiam nationes, in quibus maxima
ingenii et culturae quasi mensura exstaret, haud pauci, qui immortali-
tatem animi in dubium vocarent, wel omnino negarent, etsi nulli fuerint
philosophi, qui animos esse mortales, certis ac necessariis rationibus pro-
bare valerent. De Leucippo et Democrito satis constat eos animos habuisse
mortales. Cum enim omnia ex atomis constent, eas quae rotundae sint
constituere dixit animam et ignem, quae nempe, quoniam teste Aristotele
animum docuit esse ignem quemdam et calorem, pro eodem accepisse

