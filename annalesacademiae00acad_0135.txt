( 11 )
lianc sententiam, quae Pherecydi primo ab aliis adscribitur, Thaleti auc-
tori vindicare conentur (1). Ex utraque schola plurimi deinde prodierunt
philosophi, qui eandem magistrorum doctrinam secuti sunt. Ex Ionica
secta Anaxagoram nunc nominasse sufficiat, qui primus, omnium cou-
senm, τὸν νοῦν, mentem, quam sapientem et non dissolvendam statuit,
a materia separavit, atque ex ea animos humanos profluxisse dixit. Itaque
et a materia diversos et immortales eos esse voluit (2). Quid jam omnes
Pythagorae sectatores memoremus, inter quos eminet Timaeus ille Locrus,
qui animos a deo, prima et aeterna omnium rerum causa, esse procrea—
tos et voluntate dei semper conservatum iri, egregio illo de anima mundi
libello docuit? Hi enim praeceptoris vestigiis insistentes firma fide animo-
rum post corporis mortem durationem retinuerunt. Illis propter delicta
animi iu corpus erant immissi, et a corpore liberati pro vitae ratione vel
sublime petebant vel loco separato in orco puniebantur. Praeter haec alii
docuerunt animos a corpore liberatos fieri heroas, vel transire in corpora
animalium hominumve, at post mortem remanere tamen (3). Ventum
nunc est ad Socratem, Anaxagorae et Archelai auditorem, cui de animo-
rum immortalitate ita persuasum fuit, ut mortem, quam ipse migratio-
nem appellabat, libenter et bono animo subiret, atque ipso supremo
vitae die multa de immortalitate dissereret. )) His et aliis rationibus, sic
de eo scribit Cicero, adductus Socrates, nec patronum quaesivit ad judi—
cium capitis, uec judicibus supplex fuit, et cum paene in manu jam
mortiferum illud teneret. poculum, locutus ita est, utnon ad mortem
trudi, verum in coelum videretur adscendere. Ita enim censebat, duas
esse vias duplicesque cursus animorum e corpore excedentium. Nam qui
se humanis vitiis contaminavissent ...... iis devium quoddam iter esse,
seclusum a concilio deorum; qui autem se integros castosque servavis-

sent ..... ad illos, a quibus essent profecti, reditum facilem patere (4).⁷'
Ἢ

(ι) Vid. praeter. Diog. Laert. 1. 1. fflidasin voce Θαλὲςῑ Nemesius de nat. homin. c. 2.
Variis modis viri docti haec conciliare studuerum5 cf. Casaub. ad Diog. Laert. l. l.

(2) Vid. Aristot. de Anima l. Ι. c. 2. p. 382. Β ει G, edit. Jul. Paeii. Francos. 1598.

(3) Vid. Athenaei Δειπνοσοφιυ-τὸἱν. lib. 1V, ¹45 Lucianus Alectryon, c. 16; Diog. Laert.
V111. segra. 21, 51, 3²5 Plut. de plac. phil. l. 1. c. 83 Seneca ep. 1083 Ovid. Met. l. XV.
vs. 158- ¹75·

(4) Cic. Tuae. quaest. 1. 1. c. ²9 in fine et 50 initio.

