(90)

qui ex ejusdem arteriis Iaesis profluit, inter ipsum et cor colligatur, sti-
mulationem illic exerceat, quae nullam medicationem admittit et horrendas
turbas causare potest. Quidquid id est⁷ auctorum variorum dissentientes
opiniones circa hanc rem comparabimus perpendemusque et observatio-
nibus allatis vel rejiciemus, vel amplectemur.

Mirum in modum discrepant varii auctores circa gradum lethalitatis
vulnerum pericardii3 sunt enim quidam, et praesertim veteres, qui hu·-
jusce laesiones necessario lethales esse pronunciant, hancque sententiam
sequitur (1) Rondelet, et Fabricius ab Aquapendente et ipsissimus Fodere.
Alii autem ut Hebenstreit (2), Bohnius (3), Mahon (4) illa per se lethalia
declarant. Metzger denique (5) contendit istiusmodi vulnera, non nisi
per accidens lethalia esse.

Antequam ad has opiniones perscrutandas nos accingamus, monere
liceat, vix posse separatim vulnere affici pericardium, quin eodem tem-
pore, vel cor cui contiguum est, vel pulmoneS, vel vasa quaedam majora
quibuscum in vicinia ponitur, insigniter laedantur, exinde fere semper
complicantur haec vulnera et ex gravitate complicationis surgit minus
majusve periculum, sed hic supponimus solum pericardium sauciatum
fuisse, et nulla organa, nisi Thoracis parietes, qui necessario transfodi
debent ut pericardium attingi possit, laesa fuisse. Ad scopum nostrum
nunc revertamus..

Opinionem primam, quae scilicet vulnera pericardii absolute lethalia
declarat, nimis audacter' fuisse propositam credimus3 etenim ut vulnus
e necessitate lethiferum declarari possit, oportet ut nulla supersit sanationis
spes3 mors haud arcenda laesionis sequela debet esse, nullam medicatio—
nem admittere vulnus potest: ast enimvero sententiis optimorum viro-
rum, qui magnae sunt in chirurgia auctoritatis, observationibusque multis
patet, hujusce organi vulnera necessario lethalia non esse, et medicatio-

(ι) Rondelet, de diag. morb. ab Aquapeudeute, chirurg- Fodeoe, 1. l.‚ tom. 111. pag-335·
(2) Medicina leg. ‚ pag. 482.

(3) Renunciatione vulnerum, pag. 260-482.

(4) Me'd. le'g., tom. II. pag. ιοι.

(5) L. l., pag. 137.

