(10)

talitate sententiam fuisse pervulgatam. Et vero, jam suo tempore jure
ac merito perhibuit Aristoteles, illam de vita post hanc futura opinionem
esse tam antiquam, ut nemo unus ejus originem indicare valeat, aut
dicere, quis ejus fuerit inventor (1)? Quae antiquitatis auctoritas Ciceroni
plurimum valere videbatur, quippe quae quo propius abesset ab ortu et
divina progenie, hoc melius ea fortasse, quae essent vera, cerneret (2).

g 11.

PHILOSOPIIORUM TESTIMONIA.

Sed quod antiquissima jam aetate, quamquam nullis adhuc rationibus
eo impellebantur, crediderunt homineS‚ id omnis aevi philosophi sive de—
monstratione justa, sive argumentis probabilibus confirmare studuerunt.
Et sane, cum de argumento historico sermo sit, eorum quoque testimo—
nia sunt colligenda. Neque tamen hic argumenta, quibus usi sunt, expo-—
nendi vel disceptandi locus est, sed brevem quasi conspectum praebere
juvat eorum, qui ex philosophis huic sententiae fuere addicti. Itaque ut
Orpheum et mysteria praetereamus (3), obscura illa et incerta, Phere-
cydes, philosophus Syrius, librum conscripsit soluta oratione, eique
primo adscripta est sententia⁷ animos hominum esse immortales (4). De
Epimenide Cretensi idem constat, qui fabula quadam significare voluit,
hanc vitam esse somnium diuturnum, ex quo ad vitam hominum animos
suscitatum iri (5). Jam sequuntur Thales, qui sectam Ionicam condidit,
et Pythagoras, familia: Italicae auctor. De utroque viro traditum est, eum
hominum animis immortalitatem adjudicasse (6). Quin etiam sunt qui

(ι) Ita Plutarchus de consolatione ad Apollonium.

(2) Cic. Tusc. quaest. 1. 1. c. η.

(5) Cf. J. M. Gesner de perenni animorum natura per sacra praecipue Eleusinia propa—
gata. Gon. 1755.

(4) Cic. Tusc. quaest. 1. Ι. c. ιδ. Lactantius V11, 8. aliique quos laudat Meuagius ad
Diog. Laert. l. 1. segni. ΗΕ.

(5) Vid. Maximus Tyrius disset. XV1; admodum honorifice de eo judicat Plut. in vita
Solonis, cap. 12.

(6) Vid. Diog. Laert. iu vita philos. l. Ι. segm. 245 Piui. de placit. phil. 1. IV. c. 2.

