( 49 )
Hanc tamen hujus argumenti tractatio atque disceptatio utilitatem
habet, ut falsas adversariorum rationes refellere et probabiliores saltem

ei opponere doceat. Neque nos adhuc loquimur de ejus vi ac laude si
ceteris adjungatur.

g 11.

CETERORUM ARGUMENTORUM vls ET EFFICACITAS.

Quemadmodum ex praecedentibus satis liquet, ex ipsa animi natura
non satis firma argumenta peti posse ad demonstrandam ejus immortali-
tatem3 idem illud de ceteris, quae contemplatione et ratiocinatione pro—
feruntur, argumentis contendere licet. Animus enim qui hucdum tam·-
quam sensus interni phaenomenon, quodammodo certe, nobis innotuit,
post mortem ipsa illa corporis sejunctione non amplius ea conditione a
nobis percipitur. Neque vero etiam ex rebus objectis aliunde petitis satis
idoneae rationes afferri possunt, quibus de statu ejus post mortem cor-
poris certi quid efficiatur. Sed de singulis videndum est.

De iis igitur argumentiS, quibus ad analogiam omnis rerum naturae
provocatur, id primum animadvertendum est, in variis illis rerum for-
marumque mutationibus, etiamsi ipsae res non intereant sed in alium
tantummodo statum transeant, plenam tamen totius atque integri devas-
tationem esse conspicuam. Sic ex cadavere humano in pulverem redacto,
quamvis postea denuo prodeunt plantae et crescunt, aliud tamen corpus
humanum numquam de integro renascetur. Itaque etiamsi nihil interire
concedatur, quid tamen prodest, si simul cum corpore in minutas dissolu-
tus particulaS, vera sua indole, conscientia sui atque operandi facultate,
orbatus sit animus? Id autem non fore, hoc argumento non probatur. Ipse
ille Mendelsohnius qui pro animorum immortalitate tam acriter pugnavit,
confitetur, hac in re ex rerum creatarum natura et proprietatibus nihil
certi concludi posse (1).Praete1=ea attendendum est ad analogiae sive
conjecturae vim et naturam. Nimirum ipsum nomen quod ex similitudine

 

(ι) Cf. Mendelsohn Phaedon 111. gespr. init.

