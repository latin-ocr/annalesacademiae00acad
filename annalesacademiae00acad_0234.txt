(46)

vulnera, caeteroquin innocua, gravissima reddere. Ictus leviter inflictus
in femore individui cacochymici‚ tantas turbas aliquando post se trahit,
ut membri amputationem necessariam reddat. observavere auctores le-
vissima vulnera cultello in digito effecta gangrenam manus et antibrachii
produxisse: quid attritus in mammis mulierum ad cancros praedisposita-
rum non effecerunt? Ex alia autem parte bella nobis tanta vulnera
nobilissimorum organorum curata monstrant, ut inter miracula rerum
tales sanationes ponere tentemur: illudque tam verum est ut Fodere' (1)
profiteatur, quod si observemus plagas viscerum nobilissimorum exstitisse
quae nihilominus sanationem accepere, in eo fere nos induci ut conclu-
damus, nullum vulnus essentialiter lethale esse: quod si autem contra-
riam partem consideremus, fere nos credere cogi, omnes laesiones lethi-
feras fieri posse. Sed quae rarissima sunt, non possunt uti regulae aspici:
in eo semper immutabilis est natura, ut quaedam laesiones semper, vel
subito vel post aliquot horas diesve necent, utque aliae, si ab omnibus
causis nocivis arceantur, plerumque sanentur. Vita enim est collectio
functionum quae morti resistunt (2), sed primarie dependet ab actione
mutua encephali, cordis atque pulmonum (3), quorum si functio vel in-
terrumpitur vel destruitur, de vita omnino conclamatum est: ea enim
est illorum trium organorum in oeconomia potestaS, ut unum absque
alio in actione sua permanere nequeat, inde apparet quam periculosae
sint laesiones, quae unum aliudve istorum in functione sua persequenda
impediunt (4). Horum bina, cor scilicet et pulmones, in cavitate
Thoracica latitant, inde nobilitas hujus cavi et summum periculum
quod ejus vulnera stipat: tantum illud est ut Fodere' declaret, plagas
Thoracis penetrantes plerumque gravissimas et quidem lethales esse:
tamen hic monere debemus, omnes plagas glandibus sclopetariis inflictas et
totum pectus perforantes non semper lethales fuisse (5), et illas aliquando,

 

(1) Me'dic. leg„ tom. 111. pag. 253.

(η) Bichat, sui· la vie et la mort, pag. 2.

(3) Fodere', med. leg. , tom. 111. pag. 256.

(4) Mahon, med. leg, , lom. 11. pag. 2-

(5) Boyer, maladies chirurg., tom. VH. pag 3⁰9·

