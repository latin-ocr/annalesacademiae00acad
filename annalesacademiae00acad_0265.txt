( 77 )

tineus, quippe quia cavum pectorale inferiora versus limitat et ab abdo-
minali segregat, Thoracis organa inferne cohibet, retinet, continet, de eo
igitur loqui debemus in hacce sectione quae de partibus continentibus agit.

Plurimi auctores quamvis profiteantur omnia diaphragmatis vulnera
gravissima esse, tamen declarant, majorem lethalitatis gradum e plagis
ejusdem partis tendineae quam quidem carnosae profluere (1). Et quum
revera consideramus multis vasis sanguiferis perreptari diaphragma, quum
animum advertimus ad innumeros nervos qui ipsum adeunt, utrosque
scilicet phrenicos plexusque diaphragmaticos a soleari plexu proficiscentes,
ipsiusque plexus solearis viciniam, imo si recordemur cor cum pericardio
suo adhaerere faciei superiori ipsius portionis tendineae, impossibile omnino
apparet hanc posse laedi, intactis his organis ipsam undequaque circum-
ducentibus: haecque laesio quantula etiam sit funestissima semper letha-
lisque sit oportet. Sed enimvero alia adhuc est ratio cur non tantummodo
tendineae, sed et etiam carnosae partis vulnera lethalia fere semper sint,
intropulsio scilicet organorum abdominalium in Thoracem. Secto enim vel
disrupto diaphragmate, non amplius existit antagonistica illa diaphrag-
matis actio, qua sub contractione musculorum abdominalium viscera sur—
sum pulsa cohibebantur atque retinebantur. Hujus actionis defectu se-
quentia phaenomena locum habent: sub alterno diaphragmatis subsidentiae
et elevationis motu, et praesertim sub contractione musculorum abdomi-
nalium viscera, hac cavitate inclusa, tantam patiuntur pressionem ut, qua
data porta (vulnere scilicet diaphragmatis) ruant atque non tantummodo
ventriculus atque duodenum, sed et ilium et colum et splen et hepatis
portio in pectoris cavum propellantur, sauciatum necent et infanda dolo-
ribus morte afficiant. Huiusce rei ut justam mihi ideam formarem, cuni-
culum mactandum sumpsi, cujus abdomen secui supra annulum umbili-
calem, hepar a latere dextro indice meo depressi, juxta digitum depri-
mentem direxi versus diaphragma cultrum anatomicam, in hujus carnosa
portione vulnus inflixi non ingenS, quo facto, abdominis aperturam tribus
suturae punctis clausi et ut continerentur integumenta emplastrum agglu-

Υ do) Bolmius, 1. L, pag. 272. Metzger, pars 11. cap. 1V. pag. 142. Atheni, pag. 336.
ο ἐκέ, pag. 338,

