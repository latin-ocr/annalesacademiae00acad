(16)

maxima versentur barbarie, mirum non est, quod ex illa de animorum
immortalitate sententia stultae interdum oriantur actiones. Sic enim jam
antiquitus Galli cum mortuis cremebant ac defodiebant apta viventibus,
olim negotiorum ratio etiam et exactio crediti deferebantur ad iuferos;
erantque qui se in rogos suorum, velut una victuri, libenter immitte-
rent (1). De iisdem memoriae proditum invenimuS‚ eos pecunias mutuas,
quae his apud inferos redderentur, dare solitos, quia persuasum habue-
runt animos hominum immortales esse (2). Pariter ex barbaris nostrae
aetatis gentibus quaedam traduntur una cum defunctis sepelire arcus,
sagittas, variique generis arma, ne in vita post mortem futura inermes
essent, sed ubi opus esset, defendere se possent (3). Neque tamen haecce
earundem gentium hac de re sententiam dubiam reddunt vel suspectam.
Etenim crescente ingenii morumque cultura, ipsi sponte tolluntur erro-
res. Et quamvis ipsae de futuro animorum statu opiniones superstitione
sint conjunctae, inconcussa tamen stat immortalitatis spes fidesque.

g lv.

ARGUMENTATIO Ex COMMUNI lLLA OMNIUM CONSEN510NE.

Jam vero reliquum est, ut videamiiS‚ quod communis illa persuasio
ad stabiliendam animorum immortalitatem conferat, sive quem in modum
ex hisce omnibus argumentari soleant philosophi. Ciceroni quidem id
plurimum valere videbatur: ³) Omni in re, inquit, consensio omnium
gentium, lex naturae putanda est. — Quod si omnium consensus naturae
vox est, omnesque qui ubique sunt, consentiunt esse aliquid, quod ad
eos pertineat, qui vita cesserint: nobis quoque idem existimandum est.
Et si quorum aut ingenio, aut virtute animus excellit, eos arbitramur,
quia natura optima sunt, cernere naturae vim maxime: verisimile est,
cum optimus quisque maxime posteritati serviat, esse aliquid, cujus is

(1) na de illis scribit Pomp. Mela de situ orbis, lib. 111. c. 11, 30.

(2) Vid. Valerius Max„ lib. ΙΙ. cap. G. Ext. 10 ubi pro quos legendum esse quo putamus.
(3) Vid. Krast, sitten der wilden, p. 811.

