(14)

g 111.

SINGULORUM HOMINUM ΕΤ ΝΛΤῘΟΝΌΜ xN'rEGnARUM CONSENSIO.

Et sane si rem accuratius consideremus, singulis et omnibus homini-
bus hac de re persuasum esse, latere nos non potest. Cuique enim ho-
mini cordi sunt, idque maxime, quae post mortem futura sint: inest
omnibus cura nominis in posteros propagandi et futura etiam eos cogi—
tare testantur hominum actiones haud paucae. In eo omnes et singuli
vel tacite conveniunt, existentiam suam non iisdem, quibus hanc vitam,
finibus terminatum iri, sed augurio quodam , cuivis innato, ad vitam
quondam post hanc futuram cogitatione mens evehitur. Hac quidem spe
impelluntur mortales ad maximos labores libenter exantlandos et gravis—
simas praesentis vitae calamitates aequo animo ferendas. Inde ad praeclara
quaevis adducti-sunt tanti viri, et vel hilari animo mortem, ubi opus
erat, subierunt. Ita verissime dixit Cicero, naturam ipsam de immorta—
litate animorum tacitam judicare (1), eamque ab singulis hominibus
quasi sentiri per se ipsam. Sed quid, cum luculentissima integrarum na-
tionum testimonia adsint, de singulis loquimur? Vidimus jam pro parte
de AEgyptiis, Getis, Cascis illis et antiquissimis Galliae incolis, ut fere
opus non sit, plures hic addere nationes. Non dubium est quid credide-
rint Indi, quorum Bmchmanes, teste Strabone, censuerunt hanc vitam
putandam esse quasi quemdam hominum conceptum, mortem vero na-
tivitatem ad veram illam et felicem vitam (2). Sic Gallorum Druidae, ut
refert Caesar, inprimis hoc volebant persuadere, non interire animos;
atque hoc maxime ad virtutem excitari putabant, metu mortis neglecto (3).

 

Senecam sententia) de vita et statu animorum post mortem corporis. Ejusdem quinque lectiones
ed'uae a G. L. Mahne, viro cl. Gandavi, 1824. J. Operiui hist. crit. doctrinae de immortali-
tate animorum. Hamb. , 1755. J. F. Cotta historia succincta dogmatis de vita aeterna. Tub. ‚
177⁰·; et C. L. Struve hist. doctrinm Graec. ac Rom. phil. de statu animorum post mortem.
1802. Et historiae philosoph. scriptores Brucker, Meiuers, Buhle, Tiedemaun, alii.

(ι) Cic. Tusc. quaest. 1. 1. c. 14 et 15. cf. de seuect. c. 23.

(2) Strabo de geographia, lib. XV.

(3) Caesar de bello Gallico, lib. VI.

