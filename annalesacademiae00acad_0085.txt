(17)

ipso jure ad eum pertinere nostrae reip. leges positivas, quarum scilicet
principem locum obtinent leges fundamentales.

Quoniam igitur juribus civilibus non magis ac politicis extranei ab
origine fruuntur, sequitur, ipsos illorum usum nonnisi pacto adquirere
posse, quemadmodum neque his gaudere incipiunt, nisi ipsam extra-
neorum conditionem exuentes, pacto vel expresso vel tacito cives Belgae
facti sint. Sicut enim neque legitimum civitatis imperium in cives,
neque civium jura publica absque mutuo utrorumque consensu intelligi
queunt, ita neque illud imperium in ext1·aneos‚ neque illa extraneorum
jura absque pari consensu possunt consistere. Qui consensus quonam
modo soleat intervenire, jamjam explicandum est.

IX. Quod ut probe intelligatur, ea paucis sunt revocanda, quae in
introd. n. IX. monebamus, scilicet cuilibet civitati, adeoque etiam Bel-
gio integram competere libertatem extraneos omnes a territorii sui in-
gressione arcendi, eosve sub iis, quae sibi placuerint, conditionibus
admittendi, quinimo nihil impedire, quominus civitas aliqua, velut
Belgium, discrimen aliquod inter diversa extraneorum genera definiat,
pro modo jurium iis communicandorum.

Videlicet, illa facultate jure publico universali fundata respublica
nostra erga extraneos uti voluit, atque in eorum peregrinorum commo-
dum benigniorem se praebuit, qui perpetuam apud nos habitationem

constituere intenderent, quam in illos, qui temporariam tantum moram
facerent.

X. Atque hinc oritur insignis illa juris Gallici, quo hodiedum uti-
mur, distinctio incolam inter, qui, etsi juribus politicis proprie dictis
apud nos destitutus sit, tamen ideo quod veniam a Rege obtinuerit,
perpetuam in Belgio rerum suarum sedem constituendi, omnibus iis
civium juribus quae cum tali concessione necessario conjuncta sunt, frui
debet, et peregrinum, stricte talem, simpliciter in territorio toleratum.

Ea autem incolarum et peregrinorum vocabula ipsis jam inde Roma-
nis eadem ferme acceptione usurpata fuisse videntur. Quamquam enim

vox peregrinus generatim de omni extraneo intelligeretur, ita ut etiam

