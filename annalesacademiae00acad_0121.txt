(53)

judice Belgico convenire posse, idque tam in mere civilibus, quam in com—
mercialibus negotiis (de modo procedendi in hisce casibus Cf Carre. Les
lois sur les juridict. civiles, art. 228.)

Ejusdem principii respectu, lege 10 Septembris 1807, creditori Belgae
jus concessum est extraneum debitorem suum, qui in Belgio neque do-
micilium, neque fundum, neque domum mercatorium sibi propriam
habet, in carcere provisorie, ut aiunt, detinendi; quin etex eodem prin—
cipio profluxit, quod debitor extraneus in Belgio ad cessionem bonorum
admitti nequeat (art. 905 C. proc.) Quibus cogendi mediis nonnisi
expresso ac publico gentium pacto extranei subduci possunt. Denique huc
referenda est obligatio actori extraneo, stricte sic dicto, imposita, praes-
tandi, cautionem judicatum solvi, eamque personalem, nisi realem praesti-
terit idque quoties reus Belga eam cautionem requirit (art. 166 et 167

C. proc.) Huic autem obligationi pariter nonnisi ex pacto publico sub-
strahi possunt extranei.

XXXVIII. De peregrino actore adversus Belgam reum a judicibus
nostris admittendo, expressa Cod. Civ. dispositione statutum est. Nempe
art. 15 sancitum est, Belgam coram foro Belgico conveniri posse propter
obligationes quas in alieno territorio etiam erga extraneum contraxerit.
Quapropter dubitandum non est, Belgam propter obligationes quoque
in regno nostro susceptas, recte in jus vocari a peregrino: absur—
dum enim foret, ei cui plus licet, quod minus est, non licere. Verum
hic jam alia moveri potest quaestio, ubinam scilicet in Belgio Belga con—
veniendus ab extraneo sit? Atque ex legis nostrae silentio decidendum est>
communes de foro competente regulas, in Belgio receptaS, servandas esse.

Jam ad actiones peregrinorum inter se, in Belgio exercendas, perve-
nimus. De iis quidem in legibus nostris nullam expressam dispositionem
reperies. Quare ad generale juris nostri statutum recurrendum est, adeo—
que ex ipso legum silentio concludendum, ne adversus peregrinum qui-
dem peregrino jurisdictionem nostram esse denegandam, hac tamen
naturali limitatione, ut ne unquam jura peregrini rei violentur. Cujus
limitationis ea vis est, ut peregrinus a peregrino coram judiciis Belgicis

