(46)
51.

DIJUDICANTUR ARGUMENTA EX lpsA ANIMI NATURA SUMTA.

Nulla profecto ratione animi immortalitas, si justa ac necessaria de-
monstratione probari debet, evinci potest, quam si ex ipsa ejus natura
objectiva petantur argumenta, quibus id efficiatur, eum natura sua esse
immortalem. Quod cum intelligerent prisca et recentiori aetate philosophi
ex animi simplicitate concluserunt incorruptibilem atque individuam ejus
naturam unde facile immortalitas argueretur. Jam vero ipsa illa incor—
porea animi natura demonstrationem apodicticam capere nequit. Etenim
quod ad Platonis argumentum attinet, manifestum est, euni instituta
diligenti animi cum corpore comparatione illum ad genus rerum ἀσυνθέτων,
hoc ad σύνθετων referre. Hic autem petitio, quae dicitur, principii de-
prehenditur, qua illa omnium rerum divisio, quamvis a Stoicis, Epicuro,
et recentioribus materialistis negata , tamquam demonstrata ponitur.
Attamen cum incompositum sensibus non percipiamus, neque rebus com-
positis necessario contrarium quoddam genus statui oporteat3 hoc primum
demonstratione eget, cur potius sint, quam non sint res simplices (1).
Praeterea quemadmodum hic Plato ex incorporea animi natura ejus im—
mortalitatem probare studet, sic alibi ex immortalitate incorpoream ejus
naturam concludit quoniam quidquid est ἀΐδιον uon potest esse σύνθετον
ἒν, πάλλων. Ita scilicet demonstratio in orbem vertitur (2). Mendelsohnii
etiam demonstratio licet omnium maximum sane habeat pondus et ad
mathematicam fere evidentiam accedat3 certi quid tamen efficere atque
perfectam et completam de materialismo victoriam reportare nequit.
Quamvis enim materiae nobis cognitae et conspicuae nulla detur proprie—
tas, de qua deduci queat cogitatio ceteraeque mentis facultates3 quamvis
juste probatum esse concedatur, neque in singulis hujus materiae par-
tibus, neque sola partium compositione cogitationem oriri posse: idcirco
(le omni materia illud contendi nequit. Tota igitur res in nostra inscitia

 

(1) Cf. Wytt. iu disp. cit. sect. V.
(2) Cf. Plato, de republ. lib. X.

