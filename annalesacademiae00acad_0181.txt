(57)

agere contra conscientiae effata atque negligere legis moralis praecepta
omnium una atque consentiens vox est. Et quae Catonis fuit sententia,
eadem communis est fere omnibus. Quod si in hoc erro, inquit, quod
animos hominum immortales esse credam, lubenter erro: nec mihi hunc
errorem, quo delectar dum vivo, extorqueri volo (1).

Jam satis dictum est de argumentis practicis Adjicimus hoc unum ,
Kantii argumentandi rationem quamvis cum aliis argumentis confirmandae
nostrae de animorum immortalitate inprimis inserviat, in eo fortasse
minus esse commendandam, quod dum de rationis thcoreticae auctoritate
nimis detrahit, practicae rationi tribuit omnia. Distinguendum quidem
est inter rationem theoreticam, quae doceat quid scire possumus, et prac—
ticam, quae doceat, quid facere debeamus3 utraeque vero cum amice
conspirent, atque altera alteram adjuvet, non a se invicem sunt sejun-
gendae. Insuper iniquius statuit de argumentis theoreticis Kantius3 quae
quamvis certo non demonstrent, minime tamen rejicienda sunt.

g 111.

EPICRISIS UNIVERSI HUJUS Locl.

Ex omnibus quae hactenus disputavimus, jam haec concludimus. Si in
quaestione de animorum immortalitate speculando et contemplando ver—
samur, nihil certi, quo intellectus nostri quaestionibus satisfiat, afferri
potest. Animus enim, quem nunc tamquam sensus interni phaenomenon
percipimUS, non sub eadem conditione post mortem nobis apparebit,
ideoque quae jam de eo statuere posse nobis videmur, tunc alia fortasse
ratione comparata erunt. Sed ne hacce quidem in vita animus nobis satis
cognitus est aut perspectus; quidquid enim de mente humana disseri-
mus et observatione ac meditatione de eo concludimus, admodum incerta
sunt ac dubia. Nos enim instituta comparatione inter sensum externum
et intimam sui cujusque conscientiam duplicem in nobis distinguimus
naturam, alteram corpus, alteram incorpoream, et abstrahendi facultate,

(1) Cic. de Senect. cap. 25.

