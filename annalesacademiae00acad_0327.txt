(139)

Nervi omnes vitae animalis duplices sunt: ex utroque scilicet latere
progrediuntur et sic ad sua singulatim organa tendunt: sieri omnino
potest ut unus alterve cujusdam paris nervus vulnere secetur, altero
integre remanente, sub hac quidem circumstantia lethalitas nihilominus,
(asseverante Bohnio) (1) non ita prompte revera, sed tamen longe tru-
cidans oboritur, ideo quod organa, ad quae tendunt, egeant actione atque
functione binorum.

Tandem si omnia praedicta de nervis animalis vitae recolligimus atque
recapitulamus cum Bohnio omnino possumus declarare: lethalia esse in-
primis vulnera quae pneumo-gastricum sive vagum par, intercostalia omnia
paria, et diaphragmaticos seu phrenicos nervos laedunt, utpote quae res-
pirationem, pulsum et ventriculi aliorumque xiscerum vitales functiones
enormiter imminuunt et in deterius conjiciunt imo destruunt (2).

Nervi ad vitam organicam spectantes et in Thoracis cavo latitantes
ganglia sunt Thorachica, quae duodecim ex utroque latere supra capita
costarum incumbunt: si horum laesio per se mortem non patraret, ipso-
rum profundus situs necessario graves complicationes post se traheret,
quae hujusmodi vulnerum lethalitatem determinare valerent. Rami car—
diaci qui a gangliis cervicalibus proficiscentes ad cor tendunt etiam vulnere
resecari possunt: Bichat (3) iterum observavit, quod, si apud animalia
rami cardiaci vellicantur, motus cordis nihil exinde abnormitatis patiantur,
et si illi integre abscinduntur, quod actio ejus neque augeatur neque cesset,
unde conclusit cordis functionem ab ipsis non dependere: attamen exinde
haud probatur vitam posse, his resectis, permanere, contrarium enim
demonstrant periclitationes ὲ Professore Dupuy (4) tentatae in equiS, hae
enim nos docent, ne superius cervicale quidem ganglinm solum ex utro-
que latere adscindi posse, quin protinus pupilla coarctetur, conjunctiva
membrana sanguine injiciatur, generalis totius corporis tabes oriatur,
artuum infiltratio appareat, scabies universum systema cutaneum invadat,

(1) De renunciatione vulnerum, pag. 235a254.

(2) ibid„ ibid.

(5) Bichat, l. l., pag. 488.

(4) Videatur annotatio in eodem libro, pag. 484 invenienda.

