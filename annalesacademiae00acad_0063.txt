( 31 )

Quodsi vero nonnulli e nostris civibus in aliis Acadcmiis victores hoc
anno exstiterunt, alii adsunt juvenes praestantissimi, qui doctis respon-
sionibus ad quaestioneS‚ a nostra Academia propositas, praeclaram ingenii
doctrinaeque laudem sibi compararunt.

Jam igitur ad gratissimum magistratus Academici officium progredior
adimplendum, quod in eo positum est, ut egregiis juvenibuS‚ qui iu
certamine litei-ario victoriam reportarunt, praemia, munificentissimi Regis

liberalitate concessa, tribuam. Quod ut rite fiat, clarissimumAcademiae
Actuarium rogo, ut Facultatum judicia praelegat.

His solemniter peractis superest, ut magistratum Academicum trans-
feram, in successorem, ab Angustissimo Rege designatum. Ad Te igitur
jam me converto, clarissime Lammens, Te Rectorem Magnificum publice
renuncio atque proclam03 trado Tibi fasces, auctoritatis Tuae insignia,
rogoque, ut in meum, quem jam relinquo, locum succedas. Faxit Deus

Optimus Maximus, ut Te quoque Rectore ‘Academia nostra floreat,
crescat, augeatur!

DIXL

