( 28 )

X. An vero injustam libertatis extraneorum personalis violationem
constituat extraditio, quam civitas nostra aliis gentibus concedere con-
suexit, quaestio tanti momenti est, ut peculiari examine digna videatur.
Perspicuum autem est, tum demum de extraneis, alienae civitati jure
remittendis, quaestionem moveri posse, ubi huic justa causa est ejusmodi
traditionem postulandi. Praecipuae autem causae, ob quas remissio alicujus
personae peti solet, vel in maleficiis ab ea perpetratis, vel in detractato
militiae officio posita sunt. Ratione delictorum duplex jus competit civi-
tati, cujus leges per illa violatae sunt, nempe primum eos qui commissi
criminis accusantur, in jus rapiendi, alterum, poenam legibus statutam,
iis qui criminis illius fuerint damnati, irrogandi. Ratione militiae civitati
cuique jus competere incolas ad arma vocandi, nemo est qui in dubium
revocet. Illa autem civitatis jura fuga subditorum non tolli, perspicuum
est: unde etiam tales transfugae in contumaciam vulgo damnari solent.
Verum maxime controversa est quaestiO, annon jurium illorum vindicatio
ad territorium cujusque civitatis, quae illis fruitur, restricta sit'? Hanc
nos sequenti modo solvendam existimamus. Jure quidem universali juris
cujusvis persecutio ad nullos limites restringitur, verum omne jus per se
absolutam vim habet: unde etiam ubivis terrarum , nullo imperii ac territorii
discrimine, agnosci ac tanquam sacrosanctum observari debet. Quapropter
dubitandum non est, quin universe civitas extera jura sua etiam adver-
sus personas in Belgio versantes persequi possit. Verum prudentia poli—
tica necessario postulat, ut civitas Belgica extraneum profugum in regni
territorio apprehendi vetet (1): unde, nisi illicito juris sui abusu alteram
civitatem iu vindicando jure suo impedire velit, oportet eum in remis-
sionem extraneorum, illi civitati obligatorum, consentire.

Quod vero objiciunt, jurisdictionem ad limites territorii esse restric—
tam, id verum quidem est ratione gentium inter se, nempe si nonnisi
imperii exercitium spectes, absurdum autem foret, id ad juris cujusque
persecutionem et vindicationem extendere velle. Hoc enim admisso, etiam
admittendum foret, jura nihil absoluti habere, sed rerum ac temporum

 

(1) Mirandum sane est conventione inter Belgium et Hannoveram 23 Augusti 1818 inita,
civitates paciscentes sibi invicem illud persequendi jus, quibusdam in casibus concessisse.

