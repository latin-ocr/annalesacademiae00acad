( 10 )

extraneis communicari. Civitas quidem certe, concesso extraneis jure
fortunarum suarum sedem in territorio habendi, generatim quoque velle
ac consentire videtur, ut ii jam non ipsi, nec pro iis civitas peregrina,
jurium originariorum usum, tam erga cives quam erga civitatem, ordi-
nent ac moderentur, de juribus suis controversis aut laesis judicent,
eave ab injuriis vi tueantur, verum ut ipsa, eaque sola eorum jura ac-
curate definiat, deinde ea in dubium vocata secundum leges constitutas
decidat, et denique a civium suorum aut aliorum subditorum laesionibus
defendat. ld euim necessario exigit imperium civitatis internum et su-
prema reipubl. salus, ne in territorio perpetuam sedem habeant homines
illo imperio soluti. Quae tamen necessitas quum non adeo late pateat,
respectu eorum qui temporaneam tantum in territorio commorationem
faciunt, ideo neque tam late extenditur commodorum civilium cum iis
communicatio. Hos enim sufficit legibuS, de injuriis in civitate avertendis,
latis obtemperare, judiciis, quoad illarum ambitum et applicationem
parere, neque vi publicae in civitatis civiumque tutelam adhibitae resis-
tere, adeoque id tantum reipubl. salus requirit, ut suum in illos impe-
rium valeat iu omnibus, quae ad securitatem publicam aut privatam
intersunt. Denique illos quibus resp. agrorum commercii faciendi bene-
ficium concessit, fundos a Se possessos non subducere imperio territoriali
civitatis refert, quum summo scopo a civibus iu commune consequendo
adversetur, et ipsi territorii cujusque notioni repugnet, ut aliqua ejus
pars peregriua regatur potestate (1).

XI. Alia etiam ratione accessorie obligatur civitas ad certi cujusdam
commodi civilis usum extraneo permittendum, idque interdum vi volun—
tatis suze expresse declaratae, quaudo leges ejus talem effectum cuidam
peregrini facto tribuunt3 quo pertinet vis legum illarum, quae actuum
in territorio rite gestorum fidem determinant, aliaque plura.

Interdum autem consensus iste tamquam conditio necessaria iis legibus
tacite videtur inesse, quae peregrinis permittunt, ut jura quaedam adver-
sus civeS, aut in fundis suis adquirant. Quum enim civitas tolerare

 

(ι) Cf. Romi, diss. laud. lutrod. § XI-XIV'.

