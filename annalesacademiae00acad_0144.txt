(20)

nequit, quippe qui, sublata animorum simplicitate, exinde pro eorum
immortalitate argumentum petere non potuerunt. Paucis tantummodo
indicandum est, quas potissimum ob causas philosophi incorporeae ani-
mum statuerint naturae et quomodo simplici hac natura tamquam fun—
damento argumenta sua pro ejus immortalitate superstruere soleant.
Primus igitur omnium consensu Anaxagoras perhibuit materiam se
ipsam mutare atque formare non posse: a materia igitur distinxit et
separavit mentem, τὸν νοῦν, quae minutas materiae particulas, similes
inter se, in ordinem adduxerit rerumque universitatem gubernet. Est
illa sapiens, simplex et pura, et ex ea quoque animae humanae profluxe-
runt, cognitione et motu praeditae (1). Hunc postea secutus Plato, cum
animi immortalitatem probare vellet, argumentum-quoque ex simplici
ejus natura petiit. Est enim animus visui non objectus (ἀόρατος), cogitat
et cognoscit ideoque actiones spontaneas exserit3 corpus vero intuitioni
obnoxium est, non agit⁷ sed patitur-5 animus domini personam agit,
corpus servi. Hinc jam maxima utriusque naturae sequitur diversitas.
Omnis porro rerum substantium multitudo duo genera continet, συνθετὸν
et ἀσύνθετον , compositum et simplex3 horum alterum continuas subit
mutationes neque unquam eodem statu manet, alterum nullam commu-
tationem admittit, et semper eodem modo sese habet. Omnia autem,
quae nobis per sensus innotescunt, cum varia variis temporibus specie
ea adspicere liceat, composita sunt3 quae vero per solum intellectum
concipiuntur, ut aequum, justum, pulcrum per se spectatum, sunt im—
mutabilia. Jam corpus in sensum cadit et continuo mutatur⁷ animus
sua ipsius actione et cogitatione sibi innotescit et semper sibi constat.
Consequitur insuper ille notitiam naturae cujusdam simplicis et immuta-
bilis. Animus igitur, cum immutabile sit, pertinet ad rerum genus
ἀσύνθετον , ideoque simplex est et incorporeus. Atqui contrariarum rerum
contraria sunt attributa3 ergo ut corpus dissolubile est, ita animus iu-
dissolubilis sit, necesse est, et post corporis mortem remaneat. Praeterea

(i) Vid. Aristoteles de anima, lib. 1. c. 2. Cic. Acad. quaest. l. 11. c. 37. Lucretius de
rerum natura, 1. 1. v. 830. Quam mentem statuit Thales apud Ciceronem de nat. deor. l. Ι.
c. ιο. nihil est aliud, quam vis quaedam movens quae materias inest, non vero ab illa separatur.

