(27)

constituitur, nisi quod communi civium voluntati congruat} in hac igitur
conditione consistit libertas civilis, sanctissime tuenda et custodienda,
quam qui violat, eum tyrannum vocamus et detestamur.

Quodsi jam ii, in quos collata est suprema potestas⁷ in ea exercenda
religiose servarent limites illos, ab ipsa natura civitatis constitutos3 si ergo
ea tantum curarent, quae ad provehendam reipublicae utilitatem spectant,
et in his rebus moderandis civium vota et suffragia constanter seque-
rentur; quis est, A. H., qui non videat, salvam fore et tutam subdito-
rum libertatem, nullisque opus esse limitibus aliis, quibus Principum
potestas magis etiarn temperetur et coerceatur? Quum vero ii, qui
publicarum rerum suminam tenent, humanis erroribus et mipiditatibus
obnoxii, supremam potestatem etiam ultra legitimos fines proferre, suum—
que ipsorum arbitrium communi civium voluntati substituere facile
conentur et moliantur3 ea est aeterna lex a ratione pr-aescripta, ut ad
impediendos summi imperii abusus firmissima constituantur libertatis
civilis praesidia et quasi munimenta. Quae quidem praestantissima publicae
salutis propugnacula, ad frangendam imperantium libidinem divino con-
silio exstructa atque firmata, inprimis consistunt in eo, ut populus per
. delegatos ad condendas leges consensu suo et auctoritate concurrat3 ideoque
leges in republica latae revera, quod ratio jubet, communem civium
voluntatem declarent atque conventionum inter cives initarum naturam
sequantur, neque populus aliis, quam in quas ipse consenserit, agendi
normis subjiciatur: deinde, ut nulla civibus vectigalia nisi lege impe-
rentur, ut igitur cives ipsi determinent, quantam bonorum suorum partem
velint in publicos usus conferre, et in quos maxime sumtus pecunia
publica impendatur: porro autem, ut juri dicundo praesint integri peri-
tique magistratUS, ab alieno arbitrio non pendentes, a quibus civium
bona, libertas, existimatio, vita, ab omnibus aliorum injuriis tuta tectaque
serventur: denique vere, ut legum exsequendarum potestas, a Principe,
sacro et inviolabili, demandetur rerum publicarum administris, qui de
gesta administratione publicas rationes reddere debeant populi delegatiS,
atque, si in civitatis perniciem abusi sint demandata sibi potestate,
legitima poena adfici et coerceri possint. ’

4

