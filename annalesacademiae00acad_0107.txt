(39)

incolas ac peregrinos stricte sic dictos faciendum, evitasse3 quod jam
explicandum est. Nimirum statuit iilud sequentia principia, quoad jurium
civilium usum extraneis in Belgio concessum. Incola extraneus Belgae
assimilatur 1) si aetate major secundum leges nostras civiles, domicilium
suum ex regis auctoritate in territorio Belgico constituerit, atque magis-
tratui municipali ejus loci in quo sedem fixit, veniam a rege acceptam
repraesentaverit. Deinde 2) si domicilium in aliqua regni civitate (gemeerzte)
etiam absque regis expressa auctoritate collocato, eoque ibidem per sex
annos conservato, magistratui animum declaraverit perpetuam rerum
suarum sedem in Belgio figendi.

X. Reliquis vero extraneis juris nostri civilis usus eatenus conceditur,
quatenus iis expressa legis‘dispositione non denegatur. Quae decisio ad
omnes pertinet vere extraneos, qui vel a) ex regis auctoritate fortuna-
rum suarum sedem in Belgio constituerunt, verum illam veniam a rege
acceptam nondum magistratui municipali probaverunt3 vel b) domicilium
in aliqua Belgii civitate absque regis venia collocatum, in ea nondum
per sexennium conservarunt3 vel c) qui perpetua habitatione in hac illave
regni civitate constituta, atque in eodem loco per sex annos conservata,
magistratui municipali animum de illa sede perpetuo in Belgio retinenda
non declaraverint3 vel deinde d) qui nonnisi ob causam aliquam transi-
toriam ad tempus in Belgio morantur3 vel denique e) qui extra regnum
degunt.

XI. Haec igitur maxima exsistit inter utrumque j'us differentia, quod
jure Gallico peregrini, qui regis auctoritate sedem rerum suarum in Belgio
constituerunt, juribus Belgarum civilibus fruantur, quamdiu in terri—
torio habitant, quamvis ipsi extraneorum conditionem non exuant3 jure
autem Belgico si veniam a rege acceptam magistratui illius loci, in quo
sedem figere cupiunt, non probaverint, adeoque si peregrinorum statum
non mutaverint, nullis fruantur privilegiis prae reliquis omnibus extra—
neis, etiam si ex· regis venia domicilium in Belgio constituerint. Deinde
iidem peregrini, illa'probatione coram magistratu facta , necnon illi qui
rerum suarum sedem in aliqua regni civitate per sex annos conservarunt,

